<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>I.</h2>
<p>A nagy játékgyárban megszólalt az ebédszünetet jelző síp. Mindenki abbahagyta munkáját. Csodálatos világ ez, minden gyerek boldog volna, ha csak egyszer, egyetlen egyszer végigsétálhatna a két óriási teremben!</p>
<p>Hát bizony, van itt látnivaló elég. Egyik asztalon a készülő bábák, mindenféle fajta, némelyiknek még minden tagja külön hever, másiknak csak a feje hiányzik, de azért már látni, hogy helyes jószág lesz belőle. Amott apró játékautók, másutt meg házak, emitt csodálatos gépjátékok, ott meg állatok, bizony, egészen olyanok, mint az igaziak! Ha az a kutyus ugatni kezdene, senki sem csodálkoznék rajta, hiszen még a farkát is csóválja, ha megnyomják a gyomrát! Van itt beszélő bábú, éneklőgép, repülő masina, meg a jó ég tudná, mi minden! Az bizonyos, hogy ami játékot csak kitaláltak, az mind itt készül. Gyermekeknek öröm lesz belőle, a munkásoknak pedig kenyér. Jól megfizetik őket, hiszen el sem tudjátok képzelni, mennyi gond és ügyesség kell egy-egy apró játék elkészítéséhez. Talán, ha tudnátok, jobban vigyáznátok rája!</p>
<p>Ahogy a síp megszólalt és abbamaradt a munka és a nagy segítőgépek is megállották, újabb füttyszó hangzott. Mire valamennyi munkás megállt és figyelve nézett a munkavezetőjére. Olyan egyszerre fordították feléje a fejüket, mintha tornászó gyermekcsapat lett volna.</p>
<p>— Mindenki figyeljen ide! — mondta a munkavezető. — Nagyon fontos dolgot üzent az igazgató úr. Mindjárt felolvasom!</p>
<p>Elővette pápaszemét és egy ív papírt. De figyelt is mindenki, hiszen a gyárban éppen olyan nagy úr az igazgató bácsi, akár az iskolában!</p>
<p>A munkavezető olvasni kezdett:</p>
<p>„Kedves munkásaim! Közeledik karácsony, amikor a gyermekeknek sok, sok új, érdekes játékra van szükségük. Mindenik vár valami újat, szépet, amit a karácsonyi angyal vigyen el nekik. Azért azt üzenem nektek, hogy gondolkozzatok erősen és próbáljatok szép, új, érdekes játékokat kitalálni. Aki a legszebbet találja ki, nagy jutalmat kap! De sietni kell ám vele, hogy időnk legyen el is készíteni.“</p>
<p>No, ez igazán érdekes újság volt! Ebéd közben is egyre erről beszéltek, volt több munkás, aki úgy gondolta, hogy ő tudja majd a legszebbet csinálni és megkapja a nagy jutalmat.</p>
<p>—<span class="Apple-tab-span" style="white-space:pre">	</span>Hát, te Jóska, nem töröd a fejedet? — kérdezte Mihály bácsi, a legöregebb munkás egyik fiatal legénykétől.</p>
<p>—<span class="Apple-tab-span" style="white-space:pre">	</span>Más bajom van nekem, — felelte Jóska szomorúan. — Ma reggel ott voltam Pistáéknál, de még mindig beteg; az orvos azt mondja, hogyi talán egész télen fel sem kel többet. Legnagyobb baj, hogy dolgozni sem járhat, pedig nagyon kellene a pénz orvosságra, tüzelőre!</p>
<p>Pista volt a Jóska legjobb pajtása. Egymás mellett dolgoztak a gyárban, és a két vidám fiatal gyereket mindenki szerette.</p>
<p>—<span class="Apple-tab-span" style="white-space:pre">	</span>Meséld el neki, mit üzent az igazgató úr, amilyen ügyes fiú a Pista, hátha kitalál valami szépet, aztán megnyeri a jutalmat vagy legalább is megveszik tőle a jó gondolatot.</p>
<p>—<span class="Apple-tab-span" style="white-space:pre">	</span>Bizony igaza van, Mihály bácsi! Hogy ez nekem nem jutott eszembe! Mihelyt bevégezzük a délutáni munkát, elszaladok hozzá és elmesélem!</p>
<p>Ügy is, tett, ahogy mondta. Munka után mindjárt elment kedves beteg pajtásához.</p>
<p>Pista egész nap Jóskát leste. Nagyon keserves volt így betegen feküdni, mikor pedig annyi szépet készíthettek volna együtt. Mindég voltak közös terveik és amíg az idősebb munkások csak lemásolták az eléjük tett holmit vagy rajzot, addig a két fiatal mindég változtatott valamit rajta, megszépítették vagy hozzátettek olyasmit is, amire a tervező nem is gondolt. Szerette is őket mindenki a nagy játékműhelyben, még az igazgató bácsi is tudott róluk és azt mondta, hogy különösen Pista igen tehetséges, sokat vár tőle.</p>
<p>Hát most hiába várt. Ez a buta betegség ágyba döntötte. Igaz. hogy fél fizetését így is elküldték neki, de az édeskevés volt. Szegény édesanyja azt sem tudta, honnan teremtse elő a sok mindent, amit a doktor bácsi felírt.</p>
<p>Hogy felderült szegény Pista sápadt, sovány arca, mikor Jóska benyitott hozzá.</p>
<p>—<span class="Apple-tab-span" style="white-space:pre">	</span>Valami jót hoztál, pajtás? — kérdezte mindjárt. — Hogy úgy ragyog az arcod. Mi újság?</p>
<p>—<span class="Apple-tab-span" style="white-space:pre">	</span>Igen jó újság van, Pista, de most aztán siess meggyógyulni. Mert az a feladat, amit az igazgató úr kitűzött, éppen nekedvaló!</p>
<p>Aztán elmesélte szépen, hogy miféle versenyt is hirdetett a gvár.</p>
<p>Hej, hogy örült Pista! Mindjárt tervezgetni is kezdett, hogy ezt csinálja, meg azt csinálja. Az édesanyja éppen mosni járt, azt is elvállalta, hogy több pénz legyen a házban. Hát a két fiú mindent összehordott, amit csak talált, szeget, drótot, csavarokat meg a jó ég tudná, mi mindent. Olyan volt a Pista ágya, mint valami ócskavaskereskedés. Vagy mintha egy egész osztály minden gyereke oda ürítette volna a teli zsebét!</p>
<p>Jóska fejét csóválta.</p>
<p>—<span class="Apple-tab-span" style="white-space:pre">	</span>Ebből ugyan semmi rendeset se lehet kieszelni! Kár a fáradságért.</p>
<p>—<span class="Apple-tab-span" style="white-space:pre">	</span>Csak ne beszélj! Emlékszel, mikor arra a vacak ócska pléhdobozra is azt mondtuk, hogy sémmitse ér, majdnem el is dobtuk már, aztán abból csináltuk a kis hűtőház játékot! Meg mikor a rongyos ponyvát kaptuk! Milyen szép kis cserkésztábor lett belőle!</p>
<p>—<span class="Apple-tab-span" style="white-space:pre">	</span>Igazad van, Pista. Hát csak törd a fejedet! Aztán, ha valami okosat kieszeltél, szívesen) segítek. Csak ne mozgolódj sokat, mert megharagszik a doktor úr!</p>
<p>—<span class="Apple-tab-span" style="white-space:pre">	</span>Köszönöm Jóska, hogy elmondtad! Most már türelmesebben fekszem majd, legalább tudok valamit csinálni. Tudod, eddig az volt a baj, hogy nem akart véget érni a nap, anyám meg rendesen csak este gyön haza.</p>
<p>Jóska aztán búcsút is vett pajtásától, mert elég messze laktak és a fiú sohasem járt villamoson, hanem eltette, összegyűjtötte a kis pénzt és abból is inkább apró, finom szerszámokat vett magának.</p>
<p>Pista meg, ahogy Jóska után becsukódott az ajtó, munkához látott. Először is rendet csinált a nagy összevisszaságban, mindenfajta csavart, szeget, vasdarabot, rugót, fácskát, meg a jó ég tudja, mi mindent, külön dobozkába rakott. És egyre jobban felderült sápadt arca. Mert amíg a keze szorgalmasan dolgozott, az esze sem pihent ám. Még beszélt is magában, ahogy akkor szokott az ember, mikor valami nagyon erősen foglalkoztatja, betölti a szívét, lelkét, agyát.</p>
<p>—<span class="Apple-tab-span" style="white-space:pre">	</span>Bizony... megcsinálom ... de meg ám ... van itt minden hozzá ... olyan figura lesz, de olyan, hogy csodájára járnak majd! ... Ügy akarom, hogy mindene mozogjon ... és mindenfelé ... nem, ahogy azok a buta, régimódú bábúk, hogy csak előre, meg legfeljebb oldalt hajladoznak... ni, itt ez a csavar, jó lesz a derekába... És milyen erős lesz. Szeretném látni azt a gyereket, aki eltöri!... De nem mondom el senkinek. Még a Jóskának is csak akkor, ha sikerült... Persze, azért szépnek is kell lenni... hát majd megpróbálom. Talán viaszból csináljam az arcát? Majd meglátjuk...</p>
<p>Amint a Pista motyogásából látszik, valami bábún törte a kicsi eszét! Persze, ez nem olyan akármilyen bábú volna, de hogy milyen is lesz, azt a beteg fiú még maga sem tudta egészen.</p>
<p>Mire az édesanyja hazajött, csodálkozva állott meg az ajtóban. Pista nem hevert ott bágyadtan, ahogy máskor szokott, hanem egyenesen ült és úgy dolgozott, hogy alig vette észre az édesanyját.</p>
<p>—<span class="Apple-tab-span" style="white-space:pre">	</span>Mit csinálsz, fiam, lelkem? — kérdezte Rozi néni, az édesanyja.</p>
<p>Pista felragyogó arccal mosolygott.</p>
<p>—<span class="Apple-tab-span" style="white-space:pre">	</span>Jöjjön csak, édesanyám, jöjjön hamar! Jóska volt itt, jó újságot mondott!</p>
<p>Szegény Rozi néni még a kendőjét sem tehette le, oda kellett ülni az ágy szélére és Pista elmondta a versenyt, elmesélte, hogy ő is próbálkozni akar és már el is kezdte a munkát. Oda is tartotta az édesanyja elé azt a drótokból, csavarokból tákolt valamit, amivel eddig elkészült.</p>
<p>—<span class="Apple-tab-span" style="white-space:pre">	</span>Úgy-e, szép, édesanyám?</p>
<p>—<span class="Apple-tab-span" style="white-space:pre">	</span>Gyönyörű, lelkem gyerekem! — mondta az édesanya, aki nem a furcsa alkotmányt, hanem beteg fia ragyogó&nbsp;<span style="text-indent: 0.3in;">szemét nézte. — Nagyon szép. Csak most edd meg ezt a jó leveskét, amit hoztam. Kalács is van ám! A Szekeresné nagysága még befőttet is küldött.</span></p>
<p>Pista mindent megevett, megivott, aztán tovább akart dolgozni, de Rozi néni nem engedte.</p>
<div class="wrap">
<div class="wrap-inner">
<img class="wrapped" alt="09_kep" src="../Images/09_kep.jpg"/>
<span class="caption">Álmában is egyre csavarok, kerekek között járt.</span>
</div>
</div>
<p>—<span class="Apple-tab-span" style="white-space:pre">	</span>Este van, pihenned kell. Majd holnap tovább csinálhatod. Van még idő bőven. Legalább van valami foglalatosságod, amíg én munkába járok. És holnapig még mindenféle okos dolog juthat eszedbe! Hát csak aludj most.</p>
<p>Pista bizony nem sokat aludt azon az éjszakán és ha el is szundikált, álmában is egyre csavarok, kerekek, furcsa, egészen különös holmik között járt, kutatott. Reggel pedig vígan, ragyogó arccal ébredt.</p>
<p>—<span class="Apple-tab-span" style="white-space:pre">	</span>Édesanyám, lám csak, igaza volt, most sokkal többet tudok, mint az este! Igen jókat álmodtam, tessék hamar ideadni a szerszámaimat meg azt a sokféle holmit!</p>
<p>Odaadta Rozi néni, hogyne adta volna! Boldogan, hogy Pista ilyen boldog vele. Mégis aggódva.</p>
<p>—<span class="Apple-tab-span" style="white-space:pre">	</span>Ne dolgozz igen sokat, fiacskám! Ki ne fáraszd magad!</p>
<p>Pista hallotta is, nem is a figyelmeztetést. Kicsit fájt a&nbsp;<span style="text-indent: 0.3in;">háta, de azért csak felült. Kicsit égett a feje, de azért elővette a drótvágó szerszámját. Furcsán remegett a keze, de hát az bizonyosan csak az örömtől van.</span></p>
<p>Dolgozott egész nap, másnap is, nem is törődött mással, csak a munkájával.</p>
</body>
</html>