<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>III.</h2>
<p>&nbsp;<span style="text-indent: 0.3in;">—</span><span class="Apple-tab-span" style="text-indent: 0.3in; white-space: pre;">	</span><span style="text-indent: 0.3in;">No, mit hozott Kaszásné lelkem? — kérdezte az igazgató úr barátságosan. — Jobban van a fia?</span></p>
<p>—<span class="Apple-tab-span" style="white-space:pre">	</span>Köszönöm a szíves érdeklődését, bizony nincsen. Csak fogy a lelkem, egyre fogy.</p>
<p>—<span class="Apple-tab-span" style="white-space:pre">	</span>Hát ez nagy kár. Majd elküldjük hozzá az orvost megint! Olyan ügyes az a fiú, szerette is itt mindenki...</p>
<p>—<span class="Apple-tab-span" style="white-space:pre">	</span>Ügyes az most is, igazgató úr kérem, hiszen éppen azért bátorkodtam idegyönni. Elhoztam, amit a nagy karácsonyi játékversenyre csinált a lelkem.</p>
<p>Rozi néni bontogatni kezdte a kezében tartott csomagot. Úgy remegett a keze, de úgy, hogy majdnem elejtette Petit. Mert az feküdt a csomagban, sok papír közé gondosan becsomagolva.</p>
<p>—<span class="Apple-tab-span" style="white-space:pre">	</span>Hát mégis csinált valamit? No, az derék dolog. Aztán szép-e a játék?</p>
<p>—<span class="Apple-tab-span" style="white-space:pre">	</span>Szép bizony! Nincs ennél gyönyörűbb, — lelkendezett Rozi néni és az igazgató elé tartotta a csupadrót, szegletes bábút.</p>
<p>—<span class="Apple-tab-span" style="white-space:pre">	</span>Mi a csuda? Hát ez mi akar lenni?</p>
<p>—<span class="Apple-tab-span" style="white-space:pre">	</span>Ez kérem? Bábú! Gyönyörűszép bábú! — magyarázta Rozi néni. — Ez itt az orra, ez a szája, ez meg itt...</p>
<p>Tovább nem mondhatta. Az igazgató úr eltólta maga elől Petit és nevetve tiltakozott:</p>
<p>—<span class="Apple-tab-span" style="white-space:pre">	</span>Ugyan lelkem! Vigye innen ezt a szörnyeteget! Hiszen ettől megijed, aki látja! Hogy mondhatta erre, hogy szép? Nem, nem, Kaszásné, ezt nem tudjuk használni. De tudom, kell maguknak a pénz, hát valami kis segítséget kiutalok megint.</p>
<p>Rozi néni odébbhúzta a bábút. Magához szorította. Hát tehetett ő róla, hogy neki szép volt? Hiszen Pista csinálta, a fia!</p>
<p>Istenem, Istenem, hogy menjen haza, mit mondjon annak a szegény gyereknek? Aki betegen várja! És mi lesz belőlük? Mi lesz?</p>
<p>Rozi néni szeméből kicsordult a könny. Le sem törölhette, mert mindkét kezével Petit tartotta. A könny legurult,&nbsp;<span style="text-indent: 0.3in;">végig a sápadt anya arcán, hullott, hullott, odahullott a Peti bábára. Ott sem állott meg, hanem a drótok között becsordult, egyenesen a kis piros korállszívre. Meleg, fájó könnycsepp a hideg kis kőszíven ...</span></p>
<p>Hát abban a pillanatban sorsot is cseréltek! A hideg kis kőszív hirtelen átmelegedett, nagyot dobbant, életre kelt, mintha az édesanya minden életereje, szeretete, buzgósága költözött volna beléje. Nagyot dobbant, megmozdult és megmozdította Peti úrfi drótból való és éppen nem valami kecses tagjait. Persze, ahogy a bábú megmozdult, Rozi néni nagyot sikoltott és ijedten ejtette el!</p>
<p>De nem azért készítették Petit csupa vasból, drótból, hogy egy kis esés megártson neki! Fel se vette, hanem talpra szökkent, miközben olyan hangot adott a teste, mintha kenetlen kocsikerék nyikorogna valahol. Olyan furcsán mozgatta szegletes, csupavas tagjait, hogy az igazgató bácsi hangosan nevetni kezdett. Ragyogó arccal sietett elő a nagy íróasztal mögül, mely tele volt játéktervekkel és mintákkal, felkapta Petit és jól megnézte Erősen kellett fogni, mert a drótgyerek is erősen kapálózott.</p>
<p>—<span class="Apple-tab-span" style="white-space:pre">	</span>Nohát ilyet! — csodálkozott örvendezve az igazgató bácsi, — sohasem hittem volna, hogy ilyen nagyszerű fia van, Kaszásné! Hallja, mondja meg neki, hogy megvesszük a bábát, hogyne vennénk meg, csak jöjjön el mielőbb.</p>
<p>—<span class="Apple-tab-span" style="white-space:pre">	</span>De kérem, a fiam nem is tudja, hogy elhoztam, nincs is készen! Még szép kis arcot akar neki csinálni. Ne tessék haragudni, de nem hagyhatom itt! Majd-majd elhozom mégegyszer! Úgy félek, talán elrontottam, hiszen eddig sohase mozgott!</p>
<p>Kaszásné csaknem sírt, az igazgató úr meg fejét csóválta.</p>
<p>— Ugyan, lelkem, csak nem gondolja, hogy visszaadom ezt a nagyszerű játékot? Hogy még valami más gyárból való ember meglássa? És utánozza? Eszembe sincs. Nézze, adok magának annyi pénzt, amennyit csak akar. De a fiát hamar elküldje, hogy megbeszéljük vele a dolgot! Hiszen azt sem tudom, mi mozgatja a bábút! Itt a pénze, Kaszásné, aztán most menjen, siessen haza!</p>
<p>Félkézzel benyúlt az íróasztala fiókjába, nagy csomó pénzt vett ki, Rozi néni kezébe nyomta, aki azt sem tudta, mit tegyen, mit mondjon. No, nem is sokat törhette rajta a fejét, mert az igazgató bácsi kitolta az ajtón. Hát csak megindult hazafelé a jó asszony, kicsit félve, hogy Pista mit mond majd.</p>
<p>Petit pedig az igazgató bácsi gyorsan, gyorsan, hogy senki meg ne láthassa, becsukta a nagy vasszekrényébe, amelyikhez csak neki volt kulcsa és ahol a legértékesebb dolgokat tartották.</p>
<p>Aztán mosolyogva, vidáman, hogy ilyen pompás dolgot kapott, ő is hazament.</p>
<p><img alt="15_kep" src="../Images/15_kep.jpg"/></p>
</body>
</html>