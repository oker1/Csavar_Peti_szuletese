<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>IV.</h2>
<p>Szeretnétek bent ülni egy sötét, penészesszagú vasszekrényben? Mikor odakünn olyan érdekes a világ?</p>
<p>Mert Peti nem szeretett! Ahogy az igazgató bácsi mögött bezárult az iroda ajtaja, — Peti finom kerek füle, mely apró kis mikrofonból készült, amilyen a telefonban is van, — rögtön meghallotta. Felült, kinyújtotta a nyakát, apró villanylámpásból készült szemében kigyult a fény. Pompás két szem volt ez, gyerekek, nemcsak csillogott, de világított is, úgy, hogy kis gazdája a legnagyobb sötétben is látott velük.</p>
<p>Peti egyet nyújtózott, kettőt nyikorgott, — Pistának nem volt ideje megolajozni az apró dróttagokat, — aztán kisétált a szekrényből.</p>
<p>Hogy azt az igazgató bácsi bezárta? Kétszer is? Igen ám, de mikor Peti hozzáért a zárhoz, az szépen kinyílott, az ajtó is kitárult, aztán megint becsukódott!</p>
<p>Peti ott állott a sötét iroda közepén, csak a két szeme világitott, de ez néki elég volt. Fényénél meglátta, hogy a falon valami csillogó dolog függ. Felugrott hát a székre, — mindenik lábában volt rúgó, olyan könnyen ugrott vele, akár a rugós játékok, — hát lássatok csudát! Abban a csillogó valamiben az egész alakját megpillantotta! Persze, hiszen nagy tükör volt az!</p>
<div class="wrap">
<div class="wrap-inner">
<img class="wrapped" alt="17_kep" src="../Images/17_kep.jpg"/>
<span class="caption">Peti annyira közel ért a tükörhöz, hogy az orrát beleverte.</span>
</div>
</div>
<p>Peti fejében kitűnően forogtak az apró kerekek, igen okos kis fickó volt. Azonnal kitalálta, hogy az a valaki ott vele szemben, valami rokona lehet. Mert mikor ő fordult</p>
<p>&nbsp;egyet, az is megfordult. Mikor ő közelebb hajolt, annak a szép bádogból meg drótból formált képe is közelebbről látszott. Meg is akarta tapogatni, de nagyon hidegnek és keménynek találta.</p>
<p>Egyszer aztán furcsa dolog történt! Peti annyira közel ért a tükörhöz, hogy az orrát beleverte. És abban a pillanatban valami recsegő, különös muzsika szólalt meg. Mintha ócska grammofonon játszanának régi, régi nótát.</p>
<p>Az is volt! Mert Pista Peti gyomrába öreg grammofonrugót is tett, és amikor Peti orrát valami megnyomta, a rúgó megszólalt. Nem is állt meg addig, amíg az egész nótát le nem játszotta!</p>
<p>Petinek nagyon tetszett a dolog! Még egyszer odanyomta az orrát a tükörhöz! Aztán meg a kezével nyomogatta! A rúgó egyre jobban recsegett és nyikorgott, de Petinek igen tetszett muzsika, táncra is perdült jókedvében.</p>
<p>No, ilyen furcsát se láttatok még! Gondoljátok csak el, ha ti táncolhatnátok úgy, hogy a gyomrotokban szól a zene hozzá! De Peti ezt egészen rendjénvalónak találta, még a száját is tátogatta hozzá. Jó nagyocska szájat adott neki Pista, sok beszéd elfért volna benne!</p>
<p>De beszélni Peti nem tudott! Csak nyikorogni, recsegni dalolni, nem hiába készítették gépbabának, ő volt a legtökéletesebb gépbaba a földön, mert igazi szív dobogott benne és az mozgatta, kormányozta.</p>
<p>Amikor már nagyon sokat táncolt és muzsikált magának, egyszercsak úgy érezte, hogy egészen kiszáradt a gyomra. Meg a lába is. Meg a karja, minden tagja! Az emberek úgy mondanák, hogy megéhezett, de Peti nem tudta, mi az evés. Azért mégis megijedt, mert egyre nehezebben tudta mozgatni a tagjait.</p>
<p>Most mit csináljon? Abbahagyta a táncolást és leült. Aztán végigtapogatta magát. Úgy, ahogy a kisgyermekek szokták, mikor megismerkednek a tagjaikkal.</p>
<p>—<span class="Apple-tab-span" style="white-space:pre">	</span>Ez a lábam, — gondolta Peti, mert azalatt a rövid idő alatt, amit életrekelésétől az igazgató bácsi kezében töltött, jól megnézte őt. — Jó hosszú láb. Kicsit más, mint azé a nevető emberé volt, aki olyan erősen fogott. És a kezem is más. Ha a fejem olyan, mint azé a rokonomé ott a falon, akkor nagyon szép vagyok! A szemem csillog, kár, hogy nincs olyan bunda a fejemen, mint annak az embernek volt! És az orrom ...</p>
<p>Ebben a pillanatban Peti orra magától felmelkedett. Persze, nem külön, hanem a fejével együtt. A feje maga után húzta a nyakát, kigyúlt a két szeme is, utána talpra pattant az egész bábúgyerek és rohanva indult meg a nyitott ablak felé, amit szellőzésre nyitottak ki. Felugrott az ablakpárkányra és lenézett. Az ablak alatt éppen egy olajostartókkal rakott autó robogott el.</p>
<p>Amikor Peti kihajolt az ablakon és kinyújtotta a kezét, különös dolog történt. A nagy autó hirtelen megállt, mintha valami megszakadt volna a motorjában, az egyik fék karja, mintha megbabonázták volna, hirtelen megnyúlt, felemelt egy kis olajosedényt és emelte, vitte Peti felé. Mikor felért hozzá az ablakba, Peti elvette az olajoskannát, hirtelen beütötte a tetejét és ivott, ivott belőle, mintha a legfinomabb málnaszörp volna. Mennél többet ivott, annál frissebbnek érezte magát! Már nem volt száraz sem a gyomra, sem a lába, keze, a többi tagja sem. És furcsa most, hogy jóllakott olajjal, először életében, hát nem is nyikorgott! Akárcsak a jól megkent gép. Hiszen az is volt!</p>
<p>Szépen visszaadta a félig üres kannát a fékkamak, meghajolt, a kar visszahúzódott és a következő percben az autó megint elindult.</p>
<p>Szegény soffőr azt hitte, csak álmodott, olyan gyorsan történt az egész.</p>
<p>—<span class="Apple-tab-span" style="white-space:pre">	</span>Persze, nem aludtam az éjjel, hát most nappal is álmot látok, — vigasztalta magát és nem is mesélte el senkinek. Hogy kinevessék? — Hiszen még most is álmodom! Különben nem látnám ott azt a furcsa kis alakot az ablakpárkányon! Ember nem lehet, mert az nagyobb, gyerek se, mert már régen lepotyogott volna. így hát csak képzelem a dolgot.</p>
<div class="wrap">
<div class="wrap-inner">
<img class="wrapped" alt="09_kep" src="../Images/21_kep.jpg"/>
<span class="caption">Egyenesen egy bácsinak a fájós tyúkszemére.</span>
</div>
</div>
<p>A „képzelt“ Peti pedig a maga teljes valóságában és igen vidáman üldögélt az ablakban. Már nem volt száraz a gyomra, minden tagját kitűnően tudta mozgatni.</p>
<p>Ki is próbálta valamennyit és igen elégedetten gondolt arra, aki ilyen finom gépgyereknek készítette el!</p>
<p>Volt két bádogból és finom, csigavonalban hajlított drótból készült lába. Ugyanígy készült a karja is, a teste meg bádogtartóban mindenféle csavart, kereket hordozott magában. A nyakát, merthogy az is rugónak formált drótból készült, rövidebbre vagy hosszabbra tudta kinyújtani, ez már maga is kitűnő mulatság! Két kis lámpásszeme fürgén fordult erre, arra, mindent meglátott véle. Az sem baj, hogy itt-ott kerekek, szegek állanak ki belőle, így még érdekesebb a dolog. És ki tudja, mi minden történik, ha az ember egyik vagy másik kiálló részt megérinti?</p>
<p>Csak egyet nem értett Peti. Ha a balkezét erősen felemelte, akkor mindenféle furcsa, ismeretlen dolog repült oda hozzá. Például: egy szeg, két toll, apró kés, egyikkel sem tudott mihez kezdeni. Szépen visszatette őket az íróasztalra. Csak a vasból való levélnehezékkel történt egy kis baj, nem jól számította ki az irányt, kiejtette az ablakon, egyenesen egy bácsinak a fájós tyúkszemére. Az nagyot kiáltott és mérgesen fenyegetett fel az ablakba. Talán fel is jött volna, hogy azt a haszontalan, rossz gyereket megbüntesse. Peti kicsit megijedt, ami abból állott, hogy a szíve erősebben vert, egyre erősebben.</p>
<p>Kellemetlen érzés volt. Már egészen fent dobogott a torkában, mert látta, hogy a mérges bácsi bejött a gyár kapuján.</p>
<p>— Lehet, hogy neki is van csípőfogója és azzal majd levág a lábamból! — gondolta Peti, visszaemlékezve, hogyan dolgozott rajta Pista. Igen ám, de akkor még nem volt élő szíve, nem érzett semmit, most meg mindent! — Ki segíthetne rajtam? — töprengett és körülnézett.</p>
<p>Ahogy ott forgatta a hosszú, hajlított drótnyakát, egyszercsak valami lehajolt a magasból, felemelte Petit és vitte, vitte, egyre magasabbra.</p>
<p>A szemben lévő ház villámhárítója volt. Meghallotta Peti segélykérését, felemelte és szépen leültette egy rádióantennára. A két antennadrót olyan vastag volt, hogy Peti kényelmesen elhelyezkedhetett rajta. Két veréb is melléje akart ülni, de mikor közelebbről megnézték, igen megijedtek és odébbrepültek.</p>
<p>— Jó volna, ha én is olyan gép volnék, mint ezek, — gondolta Peti, — akkor én is tudnék repülni.</p>
<p>Nevetés hallatszott. Peti körülnézett, hogy ugyan ki nevet rajta! A villámhárító nem, az megint csak az eget bámulta nagykomolyan, hogy nem jön-e valahonnan vihar, dörgéssel, villámlással. Mert igen lelkiismeretes villámhárító volt.</p>
<p>Peti most lenézett, mert kitűnő telefonfüle bizonyosan tudta, hogy lentről hallatszott a nevetés. Hát persze! Most nyekkent is egyet az a valami és újból nevetett.</p>
<p>A két antennadrót volt!</p>
</body>
</html>