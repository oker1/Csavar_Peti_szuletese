<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>VI.</h2>
<div><div>Peti éppen most mászott ki egy autóból. No, nem a kocsirészből, hanem a motorfedő alól. Nagyon esett az eső, hát oda bujt be pihenni. De most az autóba utas szállott, Petinek nem volt kedve elutazni valamerre messzire, meg aztán a motorfedő alatt menetközben igen nagy a lárma.</div>
<div>Körülnézegetett, hová bújhatna be. Ilyen esőben egy gépgyereknek nehéz a dolga, mert ha megázik, rozsdás lesz és ki tudja, milyen betegséget kaphat! Még tán a kerekei is belepusztulnának!</div>
<div>Ahogy körülnézett, nagyott villant, azaz kigyúlt a két lámpásszeme. Valami igen érdekeset látott!</div>
<div>Éppen szemben, óriás üvegablak mögött, sok, sok kis gépet raktak össze. Volt köztük autó, bicikli, grammofon, vasút — ezeket már ismerte Peti, — de volt több ismeretlen családból való is. Azokat már csak megnézi! Ha lehet, besétál közéjük, ott bizonyosan nem esik ez a haszontalan eső, különben nem volna olyan fényes a sok gépecske. És nini, hozzá hasonlók is vannak köztük! Nagyszerű dolog! Olyan emberforma gépek, mint amilyen ő maga. Ilyen szerencsét!</div>
<div>Odament az üvegablak elé. Nagy játékkereskedés kirakata volt az. Ilyenkor, ebéd után nem igen nézegette senki.</div>
<div>De mégis! Ahogy Peti odaállott eléje, akkor látta, hogy egyik sarokban másik gépemberke is nézegeti. De az sokkal, sokkal nagyobb volt nála. No, bizonyosan nem olyan kitűnő gépezet, mint ő!</div>
<div>Azért csak megszólította:</div>
<div>—<span class="Apple-tab-span" style="white-space:pre">	</span>Mért nem mész be ide?</div>
<div>—<span class="Apple-tab-span" style="white-space:pre">	</span>Mert nem tudok, — felelte a másik, — itt az üveg és be is van zárva.</div>
<div>—<span class="Apple-tab-span" style="white-space:pre">	</span>Hát szólj a zárnak, hogy nyíljon ki!</div>
<div>—<span class="Apple-tab-span" style="white-space:pre">	</span>Jaj, de buta vagy! Hát azt hiszed, akkor kinyílik? Csak próbáld meg! Ilyet gondolni! Talán varázsló vagy?</div>
<div>—<span class="Apple-tab-span" style="white-space:pre">	</span>Nem vagyok varázsló. Nem is tudom, hogy az mi. De azért kinyílik, ha szólok neki. És bemegyek krkrrrrr. Akarsz te is bejönni?</div>
<div>A kis fiú, — mert az volt, eleven gyerek, csak persze, Peti nem tudta, mert ilyennel még nem beszélt, — legyintett. Szomorúan. És sóhajtott is hozzá.</div>
<div>—<span class="Apple-tab-span" style="white-space:pre">	</span>Minek mennék? Hogy kidobjanak? Pedig nézd csak, milyen gyönyörű az a kis autó! És az az emelőcsiga! Ha nekem olyan volna, meg ilyen vasutam, akkor játszhatnánk berakodást és állomást. És repülőgép is van! Nem baj, ha kicsi vagy, azért játszanék veled!</div>
<div>—<span class="Apple-tab-span" style="white-space:pre">	</span>Lám, milyen jó, hogy megtanultam beszélni az öreg rádiótól! — örvendett Peti. — Most legalább beszélhetek ezzel a furcsa testvérrel. — Aztán hangosan mondta: — Igazán úgy szeretnéd ezeket a kis gépeket? El akarod vinni?</div>
<div>—<span class="Apple-tab-span" style="white-space:pre">	</span>Nem is bírnám el, — mondta szomorúan a fiúcska. — Pedig milyen jó volna!</div>
<div>—<span class="Apple-tab-span" style="white-space:pre">	</span>Hát akkor várj, mindjárt segítek! — Peti nem beszélt többet, hanem a zárhoz fordult. Mire az szép lassan kinyílt, az üvegablak kitárult előttük és valamennyi gépecske, játék, bábú elérhető közelségbe került.</div>
<div>A fiúcska szeme felragyogott. És aztán a száját is kitátotta a csodálkozástól. Be se tudta csukni többet, mert olyat látott, de olyat, amilyen talán még nem is volt!</div>
<div>Peti odaállott a játékok elé. Felemelte a balkezét, intett és arra valamennyi gép játék megindult! De igazán! Az autók kerekei forogtak, a vasút mozdonya gurulni kezdett, az emelőcsiga levegőbe lendítette karját és előre csúszott, a kis körhinta muzsikálni meg forogni kezdett, beszélőbábúk megszólaltak és ami legfurcsább volt, valamennyi megindult, jött, közeledett, már egészen Peti körül állottak és mikor ő elindult, hát valamennyi utána ment, követte!</div>
<div>—<span class="Apple-tab-span" style="white-space:pre">	</span>Gyere te is, — mosolygott Peti, amitől a nyaka félrehajlott és a szája füléig szaladt. De a fiúcska nem bánta, megfogta Peti kezét és ment, szaladt vele, egyre gyorsabban.</div>
<div>A játékok meg utánuk. így haladt a díszes menet, át az úton, ahol most nem is igen járt ember.</div>
<div>—<span class="Apple-tab-span" style="white-space:pre">	</span>Csak siessünk, — biztatta Peti a fiúcskát, — mert esik krkrkrzkrzrrrrrr és ha megázunk, én, meg a testvéreim, mindenünk rozsdás lesz és az baj, krkrkrzrrrrr!</div>
<div>—<span class="Apple-tab-span" style="white-space:pre">	</span>Mért mondod, hogy ezek a testvéreid?</div>
<div>—<span class="Apple-tab-span" style="white-space:pre">	</span>Mert azok. Te is az vagy, minden gép a testvérem, krkrkr.</div>
<div>—<span class="Apple-tab-span" style="white-space:pre">	</span>De én nem vagyok gép! Én gyerek vagyok! Igazi gyerek! Hát te gép vagy? Akkor honnan tudsz beszélni? És járni? És mindent?</div>
<div>—<span class="Apple-tab-span" style="white-space:pre">	</span>Majd elmondom, csak most siessünk, mert jobban esik, krkrkrzrrr! Hová megyünk?</div>
<div>—<span class="Apple-tab-span" style="white-space:pre">	</span>Ide mihozzánk, nézd, abban a nagy házban lakunk! Istenem, mit szól majd a többi gyerek!</div>
<div>—<span class="Apple-tab-span" style="white-space:pre">	</span>Hát több is van ott? Ilyenek, mint te? Krkrkrkrzrrrr, de jó!</div>
<div>—<span class="Apple-tab-span" style="white-space:pre">	</span>Mondd csak, mért recsegsz mindig, ha beszélsz? Azért, mert gép vagy?</div>
<div>—<span class="Apple-tab-span" style="white-space:pre">	</span>Recsegek? Pedig most nem is száraz a gyomrom, krkrkr.</div>
<div>—<span class="Apple-tab-span" style="white-space:pre">	</span>Megint! Éppen úgy csinálsz, mint a szomszédék öreg rádiója!</div>
<div>Hát persze! — büszkélkedett Peti. — Mert én is egy öreg rádiótól tanultam beszélni. Mindent megtanultam tőle és minden hangot utána tudok csinálni! krkrkrkzrrrrrkr!</div>
<div>—<span class="Apple-tab-span" style="white-space:pre">	</span>Látom. De nem muszáj ám! Anélkül még sokkal szebben beszélnél!</div>
<div>—<span class="Apple-tab-span" style="white-space:pre">	</span>Igazán? — csodálkozott Peti. — Majd megpróbálom. De akkor az a bácsi miért recsegett a rádióban?</div>
<div>—<span class="Apple-tab-span" style="white-space:pre">	</span>Nem ő recsegett. Hanem a gép. És azt mondja a szomszédék Pistája, hogy az a légköri zavar. Nem tudom, hogy az mi, de nem beszéd.</div>
<div>—<span class="Apple-tab-span" style="white-space:pre">	</span>Persze, — ütött a fejére Peti, — én tudom ám, hogy az mi! Megmagyarázta az antenna.</div>
<div>—<span class="Apple-tab-span" style="white-space:pre">	</span>Azzal is jóba vagy?</div>
</div>
<div class="wrap">
<div class="wrap-inner">
<img class="wrapped" alt="31_kep" src="../Images/31_kep.jpeg"/>
<span class="caption">Megfogta Peti kezét és ment, szaladt vele.</span>
</div>
</div>
<p>—<span class="Apple-tab-span" style="white-space:pre">	</span>Jóba bizony, krkrkrzrr!</p>
<p>—<span class="Apple-tab-span" style="white-space:pre">	</span>Már megint recsegsz!</p>
<p>—<span class="Apple-tab-span" style="white-space:pre">	</span>Nem baj, de itt vagyunk, ez az a ház?</p>
<p>Odaértek, ahol Lacikáék laktak. így hívták a kis fiút. Régi, nagy kapualja volt a háznak, ott játszott most a sok házbeli szegény gyerek. De egyszeriben elnémultak, mikor a furcsa menet bekanyarodott a kapun.</p>
<p>No, nem sokáig tartott az elnémulás! Melyik gyerek is tudna sokáig hallgatni, mikor annyi gyönyörű játék sétál kínálkozva előtte? És milyen játékok! Amilyeneket ezek a szegény gyermekek még kirakatban is ritkán látnak, hát még közelről!</p>
<p>Negyedóra múlva zengett a boltíves kapualja az ujjongástól, nevetéstől, magyarázástól. Lárma volt ez is, de valahogy ez a lárma nem fájt Peti érzékeny fülének, ő is ott játszott a gyerekek között, amikor valamelyik játékgépecskéről nem tudták, mirevaló, hogy kell kezelni, mindjárt megmutatta. Hiszen testvére volt valamennyi!</p>
<p>De Petit inkább a gyerekek érdekelték. Egyiknek az orrát, másiknak a fülét nyomogatta, húzogatta.</p>
<p>—<span class="Apple-tab-span" style="white-space:pre">	</span>Mit akarsz a fülemtől?</p>
<p>—<span class="Apple-tab-span" style="white-space:pre">	</span>Mért bántod az orromat?</p>
<p>—<span class="Apple-tab-span" style="white-space:pre">	</span>Azt nézem, mért nem muzsikálsz, ha megnyomják!</p>
<p>—<span class="Apple-tab-span" style="white-space:pre">	</span>Hát te muzsikálsz az orrodtól?</p>
<p>—<span class="Apple-tab-span" style="white-space:pre">	</span>Bizony, — büszkélkedett Peti és mindjárt be is bizonyította. A gyerekek nem tudtak hová lenni a nevetéstől, mikor az öreg grammofon megszólalt Petiben. Mindég újra megnyomták az orrát, még táncoltak is a muzsikaszóra. Azt se bánták, hogy kicsit recsegős, az öreg verklis se muzsikál szebben, amelyik néhanapján az utcájukba téved!</p>
<p>A legnagyobb játék, nevetés, lárma közben egyszercsak kinyílott a nagy kapu és szörnyű kiabálással, hadonászva, egy hosszú, sovány ember rohant be rajta. Úgy kiabált, de úgy, hogy először nem is tudták, mit akar.</p>
<p>Elnémult a nevetés, valamennyi gyerek félve húzódott élre, Lacika meg remegve szepegte:</p>
<p>—<span class="Apple-tab-span" style="white-space:pre">	</span>Ez a boltos! Akitől a játékokat elhoztuk! Jaj, mi lesz elünk! Nagyon mérges ember!</p>
<p>Hát mérges, az volt. Kiabált, hogy zengett a kapualja és követelte vissza a játékait.</p>
<p>—<span class="Apple-tab-span" style="white-space:pre">	</span>Elloptátok! Haszontalanjai! Csak tudnám, ki nyitotta ki a kirakatablakot! Agyonverném!</p>
<p>—<span class="Apple-tab-span" style="white-space:pre">	</span>Én nyitottam ki, — állott elébe Peti, — de azért ne kiabáljon úgy, mert megreped a fülemben a hallólemez! Krkrkrzrzrzrz!</p>
<p>—<span class="Apple-tab-span" style="white-space:pre">	</span>Hát ez mi? — a mérges bácsi úgy bámulta Petit, mint valami csodát. — Te is a kirakatból jöttél ki? Nem emlékszem rád.</p>
<p>—<span class="Apple-tab-span" style="white-space:pre">	</span>Én se magára, krkrkrzrzrzr! Még ilyen kiabálós embert sohase láttam. Jó gépe lehet a gyomrában! Vagy a torkában van? Mutassa meg!</p>
<p>—<span class="Apple-tab-span" style="white-space:pre">	</span>Ne csúfolódj velem, te csavaros gyerek! Azt mondod, hogy te loptad el a játékaimat?</p>
<p>—<span class="Apple-tab-span" style="white-space:pre">	</span>Nem loptam. Mi az, hogy lopás? Nem is tudom. Csak szóltam nekik, hogy jöjjenek ki. Hát kijöttek. Mert a Lacika nagyon szerette volna látni őket közelebbről. És ott olyan sok volt, gondoltam, nem is baj, ha kevesebb lesz, ha nagyon akarja és nem kiabál többet, visszaviszem őket. Majd szólok nekik!</p>
<p>A boltos bácsi megint kiabálni akart, de megint elnémult a csodálkozástól, mert Peti csak felemelte a kezét, kicsit recsegett és valamennyi játékocska szépen odasorakozott melléje. Csak egy kis autó nem jöhetett, azt Lacika úgy szorította, de úgy, mintha sehogysem tudna megválni tőle.</p>
<p>A játékok sorbaálltak, Peti már indult volna velük, de hirtelen megállt. És nagyot, mérgeset kiáltott. Éppen olyat, mint az előbb a boltos bácsi:</p>
<p>A méregtől elfelejtette, hogy a recsegés nem tartozik a rendes emberi beszédhez, recsegve kiabált!</p>
<p>—<span class="Apple-tab-span" style="white-space:pre">	</span>Most nézze őket, krkrkrzrzrzr! Hogy milyen szomorúak, és hogy dobog a kis szívük krkrkrk! Soha nem mulattak még ilyen jól! Muszáj minden játékot elvinni? krkrkzrzrz! Van magának abba a boltba olyan sok! Nem hagyhatna itt, legalább mindeniknek egyet?</p>
<p>A boltos bácsi megállt. Nem a Peti kiabálásától. De ahogy körülnézett, csupa szomorú gyerekarcot látott. Könnyes szemet. És eszébe jutott a saját két kis fia. Azoknak van játékuk, sok is, néha már únják őket!</p>
<p>— Hát nem bánom, — mondta egészen más hangon. — Maradjon ezeknek is valami. Mindenik választhat magának egy játékot. Te is, te furcsa gyerek!</p>
<p>És megfricskázta Peti orrát.</p>
<p>Persze, hogy abban a pillanatban megszólalt benne a grammofon! A boltos bácsi majd hanyattesett a bámulattól, de aztán úgy körülvették a gyerekek, hogy nem csodálkozhatott többet. Mindenik felkapott egy játékot és ugrált, örült, kiabált, hogy Peti majd megsüketült bele.</p>
<p>Különben is fáradt volt. Megint nagyon kiszáradt a gyomra, meg a lába. Szépen kisétált hát a kapun, egy csomó játékkal, elsétált a boltig, a játékokat, amiknek a szegény gyerekek között nem akadt gazdája, visszatette a kirakatba, elbúcsúzott tőlük, aztán felemelt orral indult innivalót, azaz olajat keresni.</p>
<p>Mire a gyerekek körülnéztek, meg a mosolygó, elégedett boltos bácsi is kereste, Peti úrfinak már csak hült helyét lelték.</p>
</body>
</html>