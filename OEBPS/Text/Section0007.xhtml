<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>VII.</h2>
<p>Peti igen elégedetten üldögélt a garázsban. Körülötte autók pihentek. A gépgyerek nagyokat húzott egy olajos bögréből, — majd csodálkozik holnap reggel a kocsitisztító, hogy már megint hová lett az olaja! — aztán egy dobozból zsíros, kicsit avas kenőcsöt szedett ki és alaposan bekenegette magát.</p>
<p>— Krkrkrkrzrzrzr! Finom volt! — nyújtózott nagyot.— Most már nem árthat az eső sem. Jó, hogy ezt is megtanultam. Igaz, hogy kenőcsöt nem olyan könnyű szerezni, mint olajat, múltkor is, mikor abban a raktárban kerestem, hát valami szörnyen illatos víz ömlött rám. Brrr! Még most is érzem a szagát a gyomromban!</p>
<p><span style="text-indent: 0.3in;">Ha Peti tudta volna, hogy azért a szagos vízért az emberek milyen sok pénzt fizetnek! ő csak az olajos meg zsíros dolgok szagát szerette, attól lakott jól és frissnek, pihentnek érezte tagjait.</span></p>
<p>Odakint kulcscsörgés hallatszott. A kis piros autó odaszólt Petinek:</p>
<p>—<span class="Apple-tab-span" style="white-space:pre">	</span>Eljösz ma velem? Érdekes helyre megyünk, a papírgyárba, sok óriás testvért láthatsz ott!</p>
<p>—<span class="Apple-tab-span" style="white-space:pre">	</span>Krrzrzr! Persze, hogy megyek! Hová bújjak be?</p>
<p>—<span class="Apple-tab-span" style="white-space:pre">	</span>Legjobb, ha a vezető ülése alá, onnan mindent láthatsz és mégis jó helyen vagy.</p>
<p>—<span class="Apple-tab-span" style="white-space:pre">	</span>Krzrzrz, most már az esőt se bánom, finom kenőcsös vagyok!</p>
<p>Peti bebújt a kis piros autóba. Éppen idejében, mert nyílt a garázs kapuja és egymásután vitték el az autókat.</p>
<p>Peti egy nagy csavarhúzó meg egy kalapács közt üldögélt. Mindent látott, elsuhanó házakat, utcákat, a közlekedést szabályozó lámpások felvillanó piros meg zöld fényét. Többször meg is állottak, amikor várni kellett, mert más irányból jöttek, mentek emberek, kocsik.</p>
<p>Egyik helyen feltűnően sokáig állottak. Peti kinézett. Hát éppen a közlekedési lámpás alatt, ott állott egy tolókocsi, benne egy beteg bácsi, akinek hiányzott az egyik lába. Körülötte sok, sok ember. Mindenki beszélt, magyarázott, még két rendőr is volt közöttük.</p>
<p>Peti fülelt. Finom, érzékeny füle messziről is meghallotta, miről van szó. Éppen a tolószékben ülő bácsi mondta:</p>
<p>—<span class="Apple-tab-span" style="white-space:pre">	</span>De kérem, kiszállni nem tudok! És a tartócsavar esett ki a kerékből! Ha megmozdítom, kiesik a kerék! Mit tegyek?</p>
<p>—<span class="Apple-tab-span" style="white-space:pre">	</span>Itt pedig nem állhat! Fogják meg és emeljék ki! Megállítja az egész forgalmat!</p>
<p>—<span class="Apple-tab-span" style="white-space:pre">	</span>Ne emeljenek! Nem tudok hazajutni! A kislányom&nbsp;<span style="text-indent: 0.3in;">vár!</span></p>
<p>Ki tudja, mi történt volna, csakhogy Peti nem hallgatta tovább a lármát, hanem kiugrott az autóból. A piros kis kocsi vezetőjét majd a hideg lelte ki ijedtében! Hogy került ez a furcsa mozgó valami alája?</p>
<p>Peti nem ért rá magyarázgatni. Ha a sok lárma bosszantotta is, nem is mindent értett, annyit hallott, hogy csavarra van szükség. Mielőtt kiugrott, a nagy csavarhúzót is magával vitte és futott, szaladt a tolókocsihoz. Ott átbújt az emberek lába alatt, hamar megnézte a kereket, aztán letérdelt, kivette&nbsp;<span style="text-indent: 0.3in;">a saját lábából az egyik összetartócsavart és ügyesen beleillesztette a kocsi kerekébe.</span></p>

<div class="wrap">
<div class="wrap-inner">
<img class="wrapped" alt="37_kep" src="../Images/37_kep.jpeg"/>
<span class="caption">Az összetartócsavart beillesztette a kocsi kerekébe.</span>
</div>
</div>

<p>—<span class="Apple-tab-span" style="white-space:pre">	</span>Mehet, krkrkrkzrzrzrz! — recsegte kiabálva. — Kész a kerék!</p>
<p>Az emberek hangosan nevettek. Azt hitték, ez a kis fura gyerek csak játszik. A rendőr bácsi meg is akarta fogni. De lám, ahogy a féllábú ember megpróbálta, a kocsi csakugyan megmozdult, odébb gurult, olyan szerkezete volt, hogy a benne ülő egy vaskarral mozgathatta a kerekeket.</p>
<p>—<span class="Apple-tab-span" style="white-space:pre">	</span>Nagyszerű! — Megcsinálta! — Ez a gyerek csinálta meg! — kiabálták az emberek.</p>
<p>Peti nem örült a dicséretnek. Azt se tudta, hogy haragusznak vagy mi, ő csak a sok autótestvérének akart segíteni, hogy továbbmehessenek, mert a tolókocsitól nem tudtak.</p>
<p>Felállt, hogy odébbmenjen. De ó jaj! A ballába, amelyikből a csavart kiszedte, nem engedelmeskedett neki, hanem mindég összecsuklott. Mit tegyen most? Hogyan jusson el a kis piros autóig?</p>
<p>Ahányat lépett, annyiszor bukott orra. Végül is erősen odakoppantotta az orrát, mire gyomrában muzsikálni kezdett a grammofon. Az emberek csodálkozva néztek össze:</p>
<p>—<span class="Apple-tab-span" style="white-space:pre">	</span>Hol szól a zene? A levegőben? — És felfelé szimatoltak.</p>
<p>Peti mérges volt, olyan mérges, hogy a fejében egészen összevissza jártak a kis kerekek. Mit csináljon? Maga sem tudta, hogy hangosan kiabál:</p>
<p>—<span class="Apple-tab-span" style="white-space:pre">	</span>Mit csináljak? Honnan vegyek csavart? És hogy menjek odébb? Hát senki se segít egy szegény kis gépemberen?</p>
<p>Abban a pillanatban szaladt el mellette — Peti a járdasziget szélén ült, — egy hatalmas utazóautó. És amint a gép meghallotta Peti kiáltását, megrázkódott, majdnem félredőlt, a benne ülők ijedten kapaszkodtak meg, a hátsó részhez szíjazott nagy gumikerék pedig kicsúszott és odapottyant Peti elé.</p>
<p>—<span class="Apple-tab-span" style="white-space:pre">	</span>Ülj fel rá! — dörmögte a nagy autó és továbbfutott.</p>
<p>Peti nem kérette magát, felpattant a kerékgumira, amit</p>
<p>pneumatiknak is hívnak és odébbkarikázott vele. A kerék előreforgott, Peti hátrafelé csúszkált, így nem potyogott le róla, hanem futottak, siettek odébb a nagy körúton.</p>

<div class="wrap">
<div class="wrap-inner">
<img class="wrapped" alt="40_kep" src="../Images/40_kep.jpeg"/>
<span class="caption">Nem potyogott le róla, hanem futottak, siettek odébb.</span>
</div>
</div>
<p>—<span class="Apple-tab-span" style="white-space:pre">	</span>Mi az? Megállj! Kereket lopott! Fogjátok meg! — kiabáltak ráérő emberek, akik csak azért ődöngenek az utcán, hogy bámészkodjanak.</p>
<p>Petinek eszébe sem jutott megállani. Olyan szélsebesen futott a kerékkel, hogy hamarosan el is tűnt mindenki szeme elől. Közben még a meglazult lábát is szorongatta, nehogy elveszítse.</p>
<p>—<span class="Apple-tab-span" style="white-space:pre">	</span>Merre menjünk? — lihegte a kerék.</p>
<p>—<span class="Apple-tab-span" style="white-space:pre">	</span>Krkrkrkrzrzrzrz! Ahol nincs olyan sok ember. És ahol meg tudom csinálni a lábamat! Csak vigyázz, meg ne pukkanj a nagy sietéstől!</p>
</body>
</html>