<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>VIII.</h2>
<div><p>Peti ott ült a szemétdombon. Óriás nagy domb volt ez, idehordták a város mindenféle szemetét, hulladékát. Aki a jó illatot kedveli, ne járjon arra! De Peti orrát nem bántotta a mindenféle rothadó zöldség szaga.</p>
<p>Dolgozott! Balkezével turkált a dombban és a kezéhez tapadó mindenféle ócska, törött vaslomot nézegette.</p>
<p>—<span class="Apple-tab-span" style="white-space:pre">	</span>Ez se csavar, ez se. Ez csavar volt, de már nagyon régen... Krkrkrk ... ez drót, ilyenek vannak a fejemben meg a gyomromban is ... Talán ezzel kössem meg a beteg lábamat? Jaj, de fáradt vagyok. Kár, hogy a gumitestvér megpukkant mégis. Most elvihetne a garázsba, ott van olaj. Nini! Hiszen ez dió! Jaj, de finom szaga van!</p>
<p>És Peti jóétvággyal megette az öreg, avas diót.</p>
<p>Egyszercsak valami halk motoszkálást hallott maga mögött. Hátranézett. Furcsa kis teremtés kapirgált ott! Ilyet Peti még nem látott. Két hegyes füle égnek áll, az egész testét finom piszkosfehér bunda takarja, hátul szép szőrbokrétát visel és azt mindig mozgatja. Négy lába is van, de egyikből sem hiányzik a csavar, mert kitűnően tud velük kapirgálni. És mindent megszagol, akár Peti úrfii</p>
<p>—<span class="Apple-tab-span" style="white-space:pre">	</span>Nagyon ügyes kis gép ez, vájjon mi lehet? Gyere ide! — szólt oda neki Peti.</p>
<p>A kis szőrgombóc közelebb jött, rázta a bokrétáját, de aztán megállt. Fejét félrehajtva pislogott Petire.</p>
<p>—<span class="Apple-tab-span" style="white-space:pre">	</span>Talán nem érti, amit beszélek, — gondolta Peti. — Hátha muzsikálnék neki egyet? Az eddig mindenkinek tetszett!</p>
<p>Megnyomta az orrát, mire megszólalt benne a muzsika.</p>
<p>De ugyancsak furcsa dolog történt. A kis szőrgombóc nemhogy közelebb jött volna, hanem hanyattvágta magát és vonítani kezdett. Ügy vonított, égfelé álló négy lábbal, de úgy, hogy Peti megijedt tőle.</p>
<p>Mikor pedig elhallgatott a Peti muzsikája, a kis kutya, — mert hiszen az volt, — két fülét hátracsapva, nekilódult és futott, futott, ahogy csak négy apró lába bírta.</p>
<p>Peti szomorúan bámult utána. Ilyen furcsa kis gépet még nem látott. Persze, azt hitte, hogy ez is gép és szívesen eljátszott volna vele.</p>
<p>Bánatában tovább kapirgált a szemétben.</p>
<p>Egyszercsak örvendve nyikkant egyet.</p>
<p>—<span class="Apple-tab-span" style="white-space:pre">	</span>Krrrzrzrzr! Jaj, de jó! Ebben aztán elég csavar</p>
<p>van!</p>
<p>öreg, rossz órát talált a szemét között. Hát abban ugyan volt csavar meg kis kerék elég. A legnagyobbik csavart mindjárt kiszedte, betette a lábába, a többit egy kis drótdarabbal összekötve a nyakába akasztotta.</p>
<p>—<span class="Apple-tab-span" style="white-space:pre">	</span>Jó lesz, ha megint kell valakinek csavar! És hátha egyszer a fejemből vész el egy kis kerék! Milyen jó, ha van. Ez meg nagyon jó kalap, láttam, hogy az embergépek is mindig tesznek a fejükre valamit, bizonyosan azért nem rozsdásodik meg a fejükben a gépecske, ha esik is az eső! Hát most majd az enyém se fog!</p>

<div class="wrap">
<div class="wrap-inner">
<img class="wrapped" alt="43_kep" src="../Images/43_kep.jpg"/>
<span class="caption">Fejét félrehajtva pislogott Petire.</span>
</div>
</div>

<p>És az üres óratokot szépen a fejére illesztette, kitűnően illett rá, a kis fityegő ami róla lógott, jó volt dísznek. Kicsit zörgött, annál szebb volt.</p>
<p>Peti egy darabig zörgette, rázta, játszott vele. Aztán egyszercsak a homlokára ütött.</p>
<p>—<span class="Apple-tab-span" style="white-space:pre">	</span>Hát persze! krkrkrkzrzrzrzr! Ez a baj! Most már tudom. Mert nincs rajtam olyan sok mindenféle holmi, amit ruhának hívnak, azért bámulnak úgy meg az embergépek! Hát mindjárt segítek a dolgon. Itt annyi mindenféle van, bizonyosan lesz, amit ruhának lehet használni!</p>
<p>Peti megint kapirgálni, turkálni kezdett. Egyszercsak nagyot villant a szeme. Gyönyörű hosszúkás bádogdobozt talált, sok helyen még rajta volt a piros festék is.</p>
<p>—<span class="Apple-tab-span" style="white-space:pre">	</span>Ez éppen jó lesz! Csak két lyukat kell rajta csinálni a kezemnek, kettőt a lábamnak, meg egyet a nyakamnak! Csak tudnám, hogy lyukasszam ki? Hátha megpróbálnám az orrommal?</p>
<p>Letette a dobozt és munkához látott. Jó hegyes bádogból való orrát nekifeszítette és ahogy a kis fúrógépek szokták, a fejét ide-odacsavargatta. Kicsit lassan ment a munka, de azért sikerült. A nyaka meggörbült tőle, de majd kiegyenese<span style="text-indent: 0.3in;">dik megint! Hogy a gyomrában egész idő alatt szólt a muzsika, az nem baj, legalább vígabban ment a munka.</span></p>
<p>—<span class="Apple-tab-span" style="white-space:pre">	</span>Kész! Hát ez csak szebb, mint az embergépeké? krkrkrkzrzrzr!</p>
<p>Peti mindjárt ott, a szemétdomban fel is öltözött. A doboz födele előre került, ha melege volt, kinyitotta, ha esett az eső, becsukhatta szépen. Kis drótból még fület is készített rá, amit az emberi ruhán akasztónak neveznek.</p>
<p>—<span class="Apple-tab-span" style="white-space:pre">	</span>Ez azért is jó, hogy ha levetem, hát nem kell vinni, hanem húzhatom magam után. krkrkrkzrzrz!</p>
<p>így, szépen felöltözve, meggyógyult lábbal indult el a város felé, hogy megkeresse a kis piros autót és emlékeztesse ígéretére!</p>
</div>
</body>
</html>