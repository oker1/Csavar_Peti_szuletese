<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>

<link href="../Styles/General.css" type="text/css" rel="stylesheet"/>
</head>
<body>
<h2>IX.&nbsp;</h2>
<p>Ahogy lefelé lépegetett a domboldalon — persze, ugrándozva, ahogy az másféle, nem csavarokból álló gyermekeknek is szokása! — különös dolgot vett észre. Már előbb is szürke volt az ég, mintha fátyollal vonták volna be, most pedig a szürkeségből furcsa, egészen apró fehér rongyocskák kezdtek hullani. Sűrűn, olyan sűrűn, hogy Peti alig látott az orránál tovább. A rongyocskák odahullottak kezére, arcára és akkor szép kis csillagocska lett mindenikből. De nem sokáig, mert hirtelen eltűntek és csak közönséges vízcsepp maradt a nyomukban. Azt pedig Peti nem szerette, mert már kitapasztalta, hogy a víztől megrozsdásodik és mindene nyikorog, meg fáj.</p>
<p>— Honnan hull ez a sok kis rongy? — csodálkozott Peti. — És mért lesz belőle víz? Igazán furcsa! Most hová menjek?</p>
<p>A domb alján látott házat, kis kerttel. A kertben most csak csupasz fák állottak. A házba nem akart bemenni, mert ott emberek laknak, azok pedig mindég megbámulják és furcsákat kérdeznek tőle, amikre nem tud felelni.</p>
<p>Nini, de ott, a nagy ház mellett még két egészen kicsike is van! Egyiknek nyitva áll az ajtaja.</p>
<p>Peti futva sietett arra, átmászott a kerítésen és bebújt a kis házba. Jó meleg szalmával volt kibélelve. Behúzódott az egyik sarokba, behunyta két kis lámpásszemét, mire a fejében is megállották a kerekek és elaludt.</p>
<p>Arra ébredt, hogy valami szuszog és morog mellette. S ahogy felnézett, két éppen olyan szépen villogó szemet látott, mint az övé. A morgás erősödött.</p>
<p>A kis házacska nyílása előtt ott állott jogos tulajdonosa, Buksi kutya. Szaglászva nézegette, hogy ugyan miféle furcsa idegen tolakodott be a házába.</p>
<p>Ez volt a második kutya, amelyet Peti életében látott. Ez is nagyon tetszett néki, bár jóval nagyobb volt a szemétdombinál. Szeretett volna összebarátkozni vele, de most sem sikerült. Mikor feléje nyújtotta kezét, Buksi hátraugrott, egyet vakkantott, aztán nekitámadt Petinek és foga közé kapva, kipenderítette á házából. Az az ő helye!</p>
<p>Peti mérges volt, de nagyon. Milyen buták ezek a négylábú gépek! Soha többé szóba nem áll velük!</p>
<p>Hamar talpraugrott és körülnézett.</p>
<p>Szeme, szája elállt a csodálkozástól! Mindent, de mindent fehér, puha takaró födött, utat, házat, fákat. S ahogy Peti lépegetni kezdett, úgy találta, hogy ez a fehér takaró nagyon csúszós ám!</p>
<p>—<span class="Apple-tab-span" style="white-space:pre">	</span>Nem! baj, majd vigyázok. Jó, hogy a fehér rongyocskák már nem potyognak! Nem leszek vizes.</p>
<p>Elindult, de a kerítésen túl megint meg kellett állani. Igen érdekes dolgot látott.</p>
<p>Az utca telistele volt embergyerekekkel, és azok vígan kiabálva ugráltak, csúszkáltak a fehér takarón. Ahol az út lejtősödött, ott valami kis faskatulyákba ültek és azon csúszkáltak le.</p>
<p>Peti gondolkozott. Igen tetszett neki a mulatság.</p>
<p>—<span class="Apple-tab-span" style="white-space:pre">	</span>Hiszen nekem is van skatulyám! Lássuk csak, krkrkr!</p>
<p>Hamar levetette a skatulyaruhát, odahúzta, ahol a többiek szánkáztak, beleült és olyan finoman csúszott lefelé, hogy az orra előbb ért le, mint a lába. Csodálkozva tapasztalta, hogy vizes is lett, pedig vizet semerre sem látott.</p>
<p>És ha még csak az orra lett volna vizes! De ahogy ott áldogált, egyszercsak egy igazi, repülő kis szánkó vágódott&nbsp;<span style="text-indent: 0.3in;">neki, Peti nagyot bukfencezett, a szánban ülő gyerek rápottyant és mindkettőjükre ráborult a szánkó.</span></p>
<p>Szerencsére, a többi gyerek hamar kiszabadította őket. A gyerek talpra is ugrott és mérgesen támadt Petinek:</p>
<p>—<span class="Apple-tab-span" style="white-space:pre">	</span>Minek állsz itt, az útban? Nem tudod, hogy aki leért, annak félre kell állani?</p>
<p>—<span class="Apple-tab-span" style="white-space:pre">	</span>Krkr ... zrzr ... nem ... tudom ..., — nyögte Peti, mert a ráesett gyerek behorpasztotta a gyomrát, félregörbítette az orrát és úgy kinyújtotta egyik karján a rúgót, hogy most hosszabb volt, mint a másik.</p>
<p>—<span class="Apple-tab-span" style="white-space:pre">	</span>Valami bajod történt? — kérdezte egyik fiúcska. — Olyan furcsának látszol!</p>
<p>—<span class="Apple-tab-span" style="white-space:pre">	</span>Krkrkzrzr, fel akarok állani!</p>
<p>A gyerekek talpra segítették. Aztán csodálkozva mondták:</p>
<p>—<span class="Apple-tab-span" style="white-space:pre">	</span>Ki lehet ez? Milyen különös gyerek! Segítsünk rajta!</p>
<p>De ahogy huzgálni kezdték a karját, Peti kiabált:</p>
<p>—<span class="Apple-tab-span" style="white-space:pre">	</span>Nem akarom! Ne bántsatok! Azért, hogy gép vagyok, nekem is fáj!</p>
<p>—<span class="Apple-tab-span" style="white-space:pre">	</span>Hát te gép vagy? Nem gyerek?</p>
<p>—<span class="Apple-tab-span" style="white-space:pre">	</span>Gépgyerek vagyok! És most elromlottam! Beteg lettem! Benyomtátok a gyomrom és a karom is fáj!</p>
<p>—<span class="Apple-tab-span" style="white-space:pre">	</span>Ne kiabálj, akkor segítünk rajtad, — mondta egyik okos fiúcska. — Látod, nekem is kificamodott egyszer a lábam, aztán helyretették és most jó. Gyere, helyreigazítalak!</p>
<p>Peti kiabált, hadonászott, de a fiúk mégis lefogták, helyregörbítették a gyomrát és megigazították a karját is. A dobozruhát is ráadták. Közben nagyon csodálkoztak, hogy ennek a gyereknek mindene bádogból van.</p>
<p>—<span class="Apple-tab-span" style="white-space:pre">	</span>Azt hittem, ilyen csak mesében van! — mondta az egyik. — És még beszélni is tud!</p>
<p>—<span class="Apple-tab-span" style="white-space:pre">	</span>Tudok én mást is! — büszkélkedett Peti, megnyomta az orrát, hát abban a percben muzsikálni kezdett a gyomra.</p>
<p>No, volt csodálkozás! A gyerekek megpróbálkoztak a saját orrukkal is, de hiába, az ő gyomruk nem muzsikált. Hallgatták a zeneszót, aztán jókedvükben táncra perdültek. Úgy ugráltak a havon, mint a labdák. Legjobban persze Peti, könnyű volt néki, a talpára erősített kis rúgok ugyan segítették, röpítették.</p>
<p>És egyszer, mikor igen nagyot akart ugrani, sikerült is olyan magasra lendülnie, hogy hip, hop, eltűnt a csodálkozó fiúk szeme elől!</p>
</body>
</html>