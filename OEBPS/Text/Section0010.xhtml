<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>X.</h2>
<p>Hogy hová tűnt el a Peti?</p>
<p>Hát ahogy a két kis talprúgója nagyon magasra fellendítette, félrehajolt, mire nem a földre pottyant vissza, hanem beesett egy nyitott ablakon.</p>
<p>Valami egészen puhára, selymesre esett, a puha valami nagyon sikoltott, és el akart szaladni.</p>
<p>Szőke, kékszemű kislány volt. Mikor Peti leugrott a hajáról és elébe állott, már nem sikoltott, hanem csak nézett, bámult és pityergésre görbült a szája.</p>
<p>—<span class="Apple-tab-span" style="white-space:pre">	</span>Mica, gyere, hamar, hamar!</p>
<p>Jött is Mica, a nagyobbik testvér, ölébe kapta Picit és csak, mikor már letörölte arcáról a könnyet, nézett körül.</p>
<p>—<span class="Apple-tab-span" style="white-space:pre">	</span>Hát ez mi? — kérdezte ő is. — Honnan került ide? Mit keres itt?</p>
<p>—<span class="Apple-tab-span" style="white-space:pre">	</span>Kérrrem krkrk, olyan sokat nem tudok egyszerre mondani! — szólt Peti és ahogy már jártában, keltében megtanulta, levette órakalapját és kicsit meghajolt. Nagyon nem tudott, mert a skatulyaruha nem engedte.</p>
<p>—<span class="Apple-tab-span" style="white-space:pre">	</span>Hát felelj egyenkint! Mért ugrottál a Pici fejére?</p>
<p>—<span class="Apple-tab-span" style="white-space:pre">	</span>Nem oda akartam, csak lent játszottunk a gyerekgépekkel és felrepültem.</p>
<p>—<span class="Apple-tab-span" style="white-space:pre">	</span>Ne hazudj. Ilyen nagyot senki sem tud ugrani!</p>
<p>—<span class="Apple-tab-span" style="white-space:pre">	</span>Én tudok! — és Peti mindjárt meg is mutatta, bele is verte fejét az alacsony mennyezetbe.</p>
<p>Pici már nem sírt, hanem tapsolt örömében. Ilyent még a cirkuszban sem látott!</p>
<p>—<span class="Apple-tab-span" style="white-space:pre">	</span>Hát még mit tudsz? — kérdezte.</p>
<p>—<span class="Apple-tab-span" style="white-space:pre">	</span>Sokat! — és Peti bemutatta muzsikáló gyomrát. Picinek könnyei potyogtak a nevetéstől, Mica sem haragudott már, hanem vele nevetett. Mikor a zene elhallgatott, azt mondta:</p>
<div class="wrap">
<div class="wrap-inner">
<img class="wrapped" alt="49_kep" src="../Images/49_kep.jpeg"/>
<span class="caption">A puha valami nagyon sikoltott.</span>
</div>
</div>
<p>—<span class="Apple-tab-span" style="white-space:pre">	</span>Látom, egészen rendes kis figura vagy. Várj, adok neked is almát! Aztán mulattasd tovább Picit, amíg én főzök.</p>
<p>—<span class="Apple-tab-span" style="white-space:pre">	</span>Nem kell alma. Olajat szeretnék vagy kicsi zsírt, mert rozsdás lettem! — mondta Peti.</p>
<p>Persze, hogy a két leányka ezen még jobban csodálkozott, Mica előhozta a gépolajat és bámulva nézték, hogyan issza ki Peti a felét. Még be is kente magát vele.</p>
<p>—<span class="Apple-tab-span" style="white-space:pre">	</span>Most már jó, — szólt elégedetten. — Ti nem isztok kis olajat? Nagyon finom, jó régi.</p>
<p>—<span class="Apple-tab-span" style="white-space:pre">	</span>Brrr! Mi nem élünk vele. Csak a varrógép. Annak sokszor kell, mert az is régi és nehezen mozog. Szegény anyuka kínlódik is vele eleget.</p>
<p>—<span class="Apple-tab-span" style="white-space:pre">	</span>Mit csinál anyukád a géptestvéremmel?</p>
<p>—<span class="Apple-tab-span" style="white-space:pre">	</span>Ruhát varr vele. Sokat. Csak lassan megy, mert régi a gép. Nehéz hajtani.</p>
<p>—<span class="Apple-tab-span" style="white-space:pre">	</span>Mért kell hajtani? Nem megy magától?</p>
<p>—<span class="Apple-tab-span" style="white-space:pre">	</span>Hallod, de buta vagy! Persze, hogy nem! Igaz, van olvan gép, amit villanyerő hajt, de az nagyon drága. Ezt itt lábbal kell hajtani, az meg fárasztó. Fáj is anyuka lába, azért ment most a doktor bácsihoz.</p>
<p>—<span class="Apple-tab-span" style="white-space:pre">	</span>Még sokat kell varrni az anyukádnak? — kérdezte Peti kis gondolkozás után.</p>
<p>—<span class="Apple-tab-span" style="white-space:pre">	</span>Nézz ide! — nyitotta ki a szekrényt Mica. — Ezt mind!</p>
<p>—<span class="Apple-tab-span" style="white-space:pre">	</span>Te nem tudnád odatenni a gépre a ruhát, amit varrni kell?</p>
<p>—<span class="Apple-tab-span" style="white-space:pre">	</span>Mit érnék vele? Nem tudom hajtani a gépet!</p>
<p>—<span class="Apple-tab-span" style="white-space:pre">	</span>Csak tedd oda, — rendelkezett Peti. Közben már valamit szólt a gépnek és az, megismerve kis géptestvérét, barátságosan bólintott nagy kerékfejével.</p>
<p>Mica játékból, hogy a kis fura gyereket meg ne bántsa, odatett egy ruhát a gépre, ahogy anyuka szokta!</p>
<p>Hát lássatok csudát! Abban a percben megindult a varrógép, olyan gyorsan, ahogy öreg tagjaitól telt, varrt, igazított, el is rendezte a darabokat és mire Mica magához tért a csodálkozástól, már készen volt a kis ruha.</p>
<p>—<span class="Apple-tab-span" style="white-space:pre">	</span>Most másikat! — szólt Peti és maga is segített odahordani a darabokat.</p>
<p>A gép azt is megvarrta. Aztán a harmadikat, negyediket, valamennyit! Pici tapsolt, ugrált örömében, Mica csak mosolygott és olyan boldog volt, de olyan boldog, hogy muszáj volt megsimogatni Peti buksi bádogfejét.</p>
<p>—<span class="Apple-tab-span" style="white-space:pre">	</span>Ejnye, de jó meleg a kezed, — mondta Peti, — ilyet még sohase éreztem. Nézd, az enyém milyen hideg! Biztosan azért, mert csak bádogból van.</p>
<p>—<span class="Apple-tab-span" style="white-space:pre">	</span>Nem baj, te kis gépgyerek, biztos, hogy a szíved meleg, különben nem tudtál volna ilyen okos és jó dolgot kieszelni. Hogy fog örülni anyuka! Úgy-e, máskor is eljössz segíteni? Látod, mi nagyon szegények vagyunk és most itt a tél, annyi minden kell, ruha, cipő, meg tüzelő és a régi géppel anyu sohase tudott eleget keresni.</p>
<p>—<span class="Apple-tab-span" style="white-space:pre">	</span>Tudod mit, te kislány.</p>
<p>—<span class="Apple-tab-span" style="white-space:pre">	</span>Mica a nevem, a testvérkémet meg Picinek hívják!</p>
<p>—<span class="Apple-tab-span" style="white-space:pre">	</span>Engem meg Petinek! Azt akarom mondani, Mica, hogy majd szólok az öreg gépnek és akkor máskor is megvarr mindent.</p>
<p>—<span class="Apple-tab-span" style="white-space:pre">	</span>Hát neked szótfogad? Miért?</p>
<p>—<span class="Apple-tab-span" style="white-space:pre">	</span>Mert a testvérem! Hiszen a Pici is szótfogad neked bizonyosan és ha ő mond valamit, te is megteszed, úgy-e?</p>
<p>Pici lehajtotta fejét. Nagyon piros volt az arca. Szégyelte magát. Mert bizony sokszor megesett, hogy nem fogadott szót a Micának!</p>
<p>—<span class="Apple-tab-span" style="white-space:pre">	</span>Igazad van, Peti, — mondta aztán kicsit remegő hangon, — ezentúl én is mindent, mindent megteszek, amit a Mica akar! Még az ágyacskámat is megvetem! És segítek törölgetni! Akkor bizonyosan szólsz a varrógépnek?</p>
<p>—<span class="Apple-tab-span" style="white-space:pre">	</span>Egész bizonyosan! — Peti odament az öreg géphez, megsimogatta, megigazgatta a szíját, a kis kerekeit, megitatta olajjal és valamit mondott neki. Az öreg gép kicsit nyikorgott, és bólintott.</p>
<p>—<span class="Apple-tab-span" style="white-space:pre">	</span>Megígérte, hogy segít. Most már nem lesz baj nálatok a télen?</p>
<p>—<span class="Apple-tab-span" style="white-space:pre">	</span>Nem lesz, Petikém. Majd meglátod, ha megint eljössz. Úgy-e, eljössz máskor is?</p>
<p>Csöngettek. Petinek nem is maradt ideje felelni, a két lányka ujjongva kiáltotta:</p>
<p>— Anyuka! Anyuka jön! Hogy fog örülni! — és kiszaladtak.</p>
<p>Peti gondolkozott. Ha ittmarad, megint megbámulják és kérdezik és félt a felnőttektől. Úgyis segített már, az öreg varrógép megígérte, hát nem lesz baj.</p>
<p>Még egyszer búcsút intett a gépnek, aztán kimászott az ablakon és mire a két leányka édesanyjával bejött, Petinek csak hült helyét találták.</p>
</body>
</html>