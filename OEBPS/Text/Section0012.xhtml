<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>XII.</h2>
<p>Aztán bementek a gyárépületbe. Pisti jól ismerte a járást, őt is ismerte mindenki.</p>
<p>Mindenfelé különös dolgokat látott Peti. Egyik teremben rengeteg ócska papíros meg rongydarab hevert.</p>
<p>—<span class="Apple-tab-span" style="white-space:pre">	</span>Minek ez a sok rongy itt? — kérdezte.</p>
<p>Pisti mindent ismert, hát magyarázott.</p>
<p>—<span class="Apple-tab-span" style="white-space:pre">	</span>Ezt összetépik egészen, de egészen apróra, aztán...</p>
<p>—<span class="Apple-tab-span" style="white-space:pre">	</span>Aztán kiszórják és mindenfelé lehull és víz lesz belőle, tudom!</p>
<p>—<span class="Apple-tab-span" style="white-space:pre">	</span>Ne beszélj bolondokat, dehogy szórják ki. És hogy lenne víz a rongyból?</p>
<p>—<span class="Apple-tab-span" style="white-space:pre">	</span>Láttam! Mikor kezdődött a tél, aztán kint sétáltam, borzasztó sok kicsi rongy hullott az égből, a kezemre is esett, kis csillag, azután meg víz lett belőle.</p>
<p>—<span class="Apple-tab-span" style="white-space:pre">	</span>Jaj, de mulatságos vagy, Peti! Hiszen az a hó! Nem rongyból van és nem gyárban csinálják, hanem magától fagy össze a levegőben és azért hull le, hogy betakarja a földet és a magok, csírák meg ne fázzanak.</p>
<p>—<span class="Apple-tab-span" style="white-space:pre">	</span>Hiszen nem is meleg! Mikor rám hullott, hideg lettem tőle!</p>
<p>—<span class="Apple-tab-span" style="white-space:pre">	</span>A hó hideg, de mégis véd. Kérdezd csak meg a nagyokat!</p>
<p>—<span class="Apple-tab-span" style="white-space:pre">	</span>Inkább elhiszem neked. És most mondd tovább. Mikor a sok kis rongyot összetépik, mi lesz vele?</p>
<p>—<span class="Apple-tab-span" style="white-space:pre">	</span>Nagyon erősen kimossák, hogy egészen, de egészen fehér legyen. Ki is főzik. Mikor már se színe, se szaga nincs, akkor olyan, mint a tejbegriz, úgy folyik is. És akkor papirost préselnek belőle. Nézd, ezekkel a nagy gépekkel! Látod, ott már szép papiroslapokat raknak egymásra.</p>
<div class="wrap">
<div class="wrap-inner">
<img class="wrapped" alt="59_kep" src="../Images/59_kep.jpg"/>
<span class="caption">Egyik kis gépkaron ott lógott Peti.</span>
</div>
</div>
<p>—<span class="Apple-tab-span" style="white-space:pre">	</span>Igen és milyen gyorsan mozog az a géptestvér! Várj, mindjárt megnézem közelről!</p>
<p>Kiabálhatott szegény Pisti, hogy azt nem szabad, hogy a gépekhez ne menjen közel, mert baja eshetik, Peti oda se figyelt. Felfutott a gépésznek szánt kis vaslépcsőn, de még ott sem volt elég közel a géphez, hát átcsúszott a nagy lendítőkerékre, onnan meg a széles szíjszalagra, amelyik a gépeket forgatja, mozgatja.</p>
<p>Pistiben meghűlt a vér! No, most vége kis pajtásának! Hogyan segítsen rajta, mit csináljon?</p>
<p>Hirtelen rekedt sikoltás hallatszott!</p>
<p>—<span class="Apple-tab-span" style="white-space:pre">	</span>Jaj! Engedjen, ne rázzon! Ne szorítson! Jaj!</p>
<p>Pisti felnézett. És minden ijedtsége mellett is nevetnie kellett. Mert egyik kis gépkaron ott lógott Peti, balkezével kapaszkodott és úgy táncolt, de úgy, mintha a legfrissebb muzsikaszóra tenné. Zörgött a keze, lába, ahogy az orra odaütődött a vashoz, megszólalt gyomrában a muzsika is. Pokoli lárma, kiabálás volt, ami még a gépek zaját is túllármázta.</p>
<p>Ez a szerencse, mert meghallotta a főgépész is, kikapcsolta a villamos áramot, ami Petit úgy szorította és rázta, a gépgyerek nagyot pottyant, de olyan nagyot, amilyent még soha. Elterült a földön és nem is mozdult többet.</p>
<p>Most aztán már nem nevetett senki! Pisti odarohant kis pajtásához és úgy sírt, de úgy, mintha a szíve akarna megszakadni.</p>
<p>És könyörgött mindenkinek:</p>
<p>—<span class="Apple-tab-span" style="white-space:pre">	</span>Kérem, ébresszék fel! Kérem, gyógyítsák meg!</p>
<p>A vezetőmunkás felemelte Petit. Megkopogtatta, megforgatta, aztán csodálkozva jelentette ki:</p>
<p>—<span class="Apple-tab-span" style="white-space:pre">	</span>Hiszen ennek szíve van! És dobog! Lássuk csak! — és alaposan megrázta, forgatta szegény Petit.</p>
<p>Egyszercsak valami csillant. Peti kinyitotta a szemét. Persze, erre mindjárt megindultak a fejében is a kis kerekek, nagyot nyögött, felült a munkás bácsi kezében.</p>
<p>—<span class="Apple-tab-span" style="white-space:pre">	</span>Krkrkrkrzrzrzr! — nyekeregte.</p>
<p>—<span class="Apple-tab-span" style="white-space:pre">	</span>Él! Igazán él! Jaj, de jó!</p>
<p>—<span class="Apple-tab-span" style="white-space:pre">	</span>Krkrkrzrzrz, persze, hogy élek! Mért ne élnék?</p>
<p>—<span class="Apple-tab-span" style="white-space:pre">	</span>Azt hittem, hogy a villanyáram megölt, Petikém! Mondd, hol fáj? Mi kéne?</p>
<p>—<span class="Apple-tab-span" style="white-space:pre">	</span>Olaj kéne! Jó régi!</p>
<p>No, erre mindenki nevetett, Peti koma lekerült a földre, hoztak neki olajat, — kiválasztották a legavasabbat! — megitta, megmosdott benne és nagyot ugrott.</p>
<p>—<span class="Apple-tab-span" style="white-space:pre">	</span>Most megyek, megnézem a többi géptestvért!</p>
<p>De már erre elkapták a hosszú orrát!</p>
<p>—<span class="Apple-tab-span" style="white-space:pre">	</span>Hogyisne, hogy megint bajt csinálj? Nem örülsz, hogy épségben maradtál? Hátha úgy elkap a gép, hogy apróra összetör?</p>
<p>—<span class="Apple-tab-span" style="white-space:pre">	</span>Engem? — csodálkozott Peti. — Hiszen most se a gép bántott! Hanem az a furcsa kezem ragadt oda a vashoz! A gépek engem nem bántanak, soha.</p>
<p>—<span class="Apple-tab-span" style="white-space:pre">	</span>Ne beszélj bolondokat, fiam.</p>
<p>—<span class="Apple-tab-span" style="white-space:pre">	</span>Krkrkrkzrzrz, nem beszélek bolondot. Megmutassam, hogy minden géptestvér hallgat rám?</p>
<p>—<span class="Apple-tab-span" style="white-space:pre">	</span>No, mutasd, kis hencegő, — nevetett a munkás.</p>
<p>De bezzeg nem nevetett, mikor Peti felemelte a kezét, valamit recsegett és arra valamennyi óriás, meg kisebb gép parancsszóra megállott. És ami még furcsább, egészen mások voltak, mint máskor, mintha valamennyinek arca volna, errefelé nézne, nini az a kis enyvezőgép még integet is!</p>
<p>Peti visszaintegetett, ragyogó arccal. Aztán megint indulást intett a gépeknek, a munkavezető bácsinak pedig azt mondta:</p>
<p>—<span class="Apple-tab-span" style="white-space:pre">	</span>Kérem, kedves bácsigép, az a nagy gép beteg! Hal-lomi a nyögéséről! Tessék megnézni, mert baj lesz!</p>
<p>Most már nem merték kinevetni a géptereket, hanem gyorsan megvizsgálták a gépet. És lám, kiderült, hogy Petinek igaza van, a gépen egy óriás csavar meglazult, pedig ha az kiesik, a lehulló kerék bizonyosan agyonveri az alatta dolgozó munkást.</p>
<p>—<span class="Apple-tab-span" style="white-space:pre">	</span>Hát derék gyerek vagy, fiam! — dicsérték Petit. — Mit adhatnánk neked jutalmul? De olajat ne kérj már!</p>
<p>—<span class="Apple-tab-span" style="white-space:pre">	</span>Nem is kérek, mert most nem száraz a gyomrom. De valamit nagyon szeretnék!</p>
<p>—<span class="Apple-tab-span" style="white-space:pre">	</span>No, csak ki vele, mi az! Ha lehet, megkapod!</p>
<p>—<span class="Apple-tab-span" style="white-space:pre">	</span>Egyszer láttam, hogy papírból gyönyörű szép virágokat lehet csinálni. Itt olyan sok a papír, nem kaphatnék egy kis virágot belőle a kalapom mellé? Nagyon szép kalapom van!</p>
<p>Persze, hogy megint nevettek, egyik ügyes munkás mindjárt hozott színes selyempapírt, két rózsát formált belőle, egyet a Peti kalapjához tűzött, másikat meg a skatulyaruhájára.</p>
<p>—<span class="Apple-tab-span" style="white-space:pre">	</span>Én is kérek! — Én is! — kiabálta Pisti. Megkapta ő is és olyan büszkén lépegettek, mintha legalább is királyi korona volna a fejükön.</p>
</body>
</html>