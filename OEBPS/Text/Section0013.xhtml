<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>XIII.</h2>
<p>—<span class="Apple-tab-span" style="white-space:pre">	</span>Most mondd meg, hogy mért szöktél el a Pistitől, mikor úgy szeret és mindég keres? — kérdezte a kis piros autó szemrehányóan.</p>
<p>—<span class="Apple-tab-span" style="white-space:pre">	</span>Szép kis szeretet, krkrkzrzrz! Meg akart mosdatni! Meg az a nénigép is! Azt mondták, avas vagyok! Már majdnem belenyomtak a vízbe, de sikerült kiugrani a kezükből, aztán a rúgótalpam segített, kiszöktem az ablakon. Csak nem hagyom, hogy megrozsdásítsanak? krkrkrk!</p>
<p>—<span class="Apple-tab-span" style="white-space:pre">	</span>Csak ne recsegj. Inkább mondd meg, hogy mitől lett ilyen szép foltos a képed!</p>
<p>—<span class="Apple-tab-span" style="white-space:pre">	</span>Hát igazán olyan foltos? Nagy baj. Mert olyan lassan kopik ez a festék! Kár, hogy olyan tartósnak csinálták, krkrkrzrzr!</p>
<p>—<span class="Apple-tab-span" style="white-space:pre">	</span>Miféle festék?</p>
<p>—<span class="Apple-tab-span" style="white-space:pre">	</span>Amivel a hidat festik. Éppen ott sétáltam a hídgerendán, mert most javítják és egy nagyon érdekes új géptestvért láttam, jó hegyes, nagyszerűen lármázik, mikor ráteszik a kövezetre és egészen apróra összetöri. Aztán csinálhatnak a helyébe új követ!</p>
<p>—<span class="Apple-tab-span" style="white-space:pre">	</span>Ismerem azt a gépet, kicsit büdös, szikrázik és recseg.</p>
<p>—<span class="Apple-tab-span" style="white-space:pre">	</span>Nem is büdös! És mikor mondtam neki, hát olyan gyorsan mozgott, hogy a munkás bácsigép majd orrabukott. Azért inkább arrébbmentem, ahol már festették a hidat. Hallottam, mikor az embergépek beszélgettek, hogy ez a piros&nbsp;<span style="text-indent: 0.3in;">festék milyen jó, akármit bekennek vele, az többet nem rozsdásodik. Gondoltam mindjárt, hogy nekem is ilyen festék kellene, mert a múltkori nagy esőbe, mikor nem tudtam bejönni hozzátok, kicsit rozsdás lett a fülem, aztán nem hallottam jól.</span></p>
<p>—<span class="Apple-tab-span" style="white-space:pre">	</span>Igen, mert olyan sokáig csavarogtál, hogy lekésted a kapuzárást!</p>
<p>Peti most is úgy tett, mintha nem hallana jól, inkább folytatta a festék történetét:</p>
<p>—<span class="Apple-tab-span" style="white-space:pre">	</span>Mikor aztán a munkások elmentek ebédelni, — tudod, olyan fura dolgokat ettek! — hát odamentem a festékhez, belemártottam az orromat és még az arcomat is bekentem. Nagyon jól esett, jó olajos festék volt. A gyomromat csak félig kenhettem be, mert visszajöttek és úgy kiabáltak azért a kis festékért, meg hogy széjjel is locsoltam belőle, hogy majd megrepedt a hallólemezem a fülembe. Meg aztán oda is becsurgott kis festék. Inkább elugráltam, de ahová mentem, mindenütt piros lett tőlem a föld, meg a gerenda. Le akartam törölni a festéket, de nem jött le. És most azért vagyok foltos. Igaz, egyszer még oda is ragadtam egy nénigéphez, az is kiabált. Mondd, mért kiabálnak az emberek mindig?</p>
<p>—<span class="Apple-tab-span" style="white-space:pre">	</span>Nem mindig, csak mikor haragusznak.</p>
<p>—<span class="Apple-tab-span" style="white-space:pre">	</span>Mondhatom, nagyon fura szokás. A gépek megsüketülhetnek tőlük! Mi legfeljebb recsegünk meg nyikorogunk, de az legalább szép.</p>
<p>—<span class="Apple-tab-span" style="white-space:pre">	</span>Ok azt mondják, hogy a kiabálás szebb.</p>
<p>—<span class="Apple-tab-span" style="white-space:pre">	</span>Mondom, hogy furák. De a legfurább mégis az volt, akivel ma találkoztam.</p>
<p>—<span class="Apple-tab-span" style="white-space:pre">	</span>Hol? Az utcán? — kérdezte a kis autó gúnyolódva és még az orrát is elfintorította hozzá, mert tudta, hogy Peti nem szokott az utcán sétálni, hanem vagy a háztetőkön ugrál, vagy az antennadrótokon csúszkál, mert valamennyi jóbarátja. Néha együtt is muzsikál velük és olyankor szegény rádióhallgatók nem tudják, mi ütött a készülékükbe, mért nyikorog, recseg és dalol olyan hamisan!</p>
<p>—<span class="Apple-tab-span" style="white-space:pre">	</span>Bizony az utcán! krkrkrkzrzr! Éppen ott ugráltam egy bolt előtt, — tudod, nagyon szép bolt volt, annyi mandula, meg dió meg mogyoró volt a kirakatban, hogy annál szebb nem is lehet! ...</p>
<div class="wrap">
<div class="wrap-inner">
<img class="wrapped" alt="65_kep" src="../Images/65_kep.jpg"/>
<span class="caption">Csakhogy nem ért utól.</span>
</div>
</div>
<p>—<span class="Apple-tab-span" style="white-space:pre">	</span>Kaptál belőle?</p>
<p>—<span class="Apple-tab-span" style="white-space:pre">	</span>Kaptam. Egy kisfiútól, aki ott bent ugrált. De ne szólj mindig közbe, ezt is az embergépektől tanultad? Azok nem hagyják egymást nyugodtan lármázni soha!</p>
<p>—<span class="Apple-tab-span" style="white-space:pre">	</span>Jó, jó, hát meséld tovább, ki volt az a legfurább ember!</p>
<p>—<span class="Apple-tab-span" style="white-space:pre">	</span>Ahogy ott ugráltam, egyszercsak odaszalad a másik oldalról egy embergép, nem is volt nagyon öreg, és azt kiabálja:</p>
<p>„Megvan! Jaj, csakhogy megtaláltalak! Istenem, hogy fog örülni a Pista!“ És megálltam, gondoltam, én is örülök, ha megtalálta, akit keresett. Igen ám, de egyenesen nekem ugrott és megfogott és úgy megszorította a fejemet, hogy az egyik fülem most is görbe még. Légy szíves, igazítsd meg!</p>
<p>A kis autó felnyújtotta egyik fékkarját és helyretólta Peti fülét.</p>
<p>—<span class="Apple-tab-span" style="white-space:pre">	</span>Köszönöm, úgy-e, így mondják?</p>
<p>—<span class="Apple-tab-span" style="white-space:pre">	</span>Hát aztán?</p>
<p>—<span class="Apple-tab-span" style="white-space:pre">	</span>Aztán mindig jobban szorított, de én se hagytam magam, kicsit odanyomtam az orromat a kezéhez, megszúrtam vele, arra elengedett és sietve elugráltam. Jó, hogy olyan remek ugrólábam van!</p>
<p>—<span class="Apple-tab-span" style="white-space:pre">	</span>Nem szaladt utánad?</p>
<p>—<span class="Apple-tab-span" style="white-space:pre">	</span>De szaladt, krkrkrzrzrz, de még hogy! Csakhogy nem ért utói. És mindég azt kiabálta: „Állj meg, a Pistához viszlek, állj meg! Úgy búsul utánad, hiszen ő csinált téged, állj meg!“</p>
<p>—<span class="Apple-tab-span" style="white-space:pre">	</span>No, ez igazán fura. Vájjon csakugyan az a Pista csinált téged?</p>
<p>—<span class="Apple-tab-span" style="white-space:pre">	</span>Lehet. Mert mikor azt kiabálta, egyszercsak egy kis kerék a fejemben elkezdett hátrafelé forogni, úgy, hogy mindenféle régi dolog az eszembe jutott, az is, hogy egyszer egy szekrénybe voltam csukva és hogy egy öreg néni, a Pista mamája vitt oda. Hát mit szólsz a dologhoz.</p>
<p>—<span class="Apple-tab-span" style="white-space:pre">	</span>Azt, hogy talán nem is kellett volna elszaladni, — mondta a kis autó elgondolkozva.</p>
<p>—<span class="Apple-tab-span" style="white-space:pre">	</span>Mért nem? Mikor szorongatott!</p>
<p>—<span class="Apple-tab-span" style="white-space:pre">	</span>Hátha csak szeretetből tette? Mert megörült neked?</p>
<p>És a Pista is megörült volna! Én is örülök, mikor a gazdámat látom. Vagy mikor te jössz.</p>
<p>—<span class="Apple-tab-span" style="white-space:pre">	</span>Bánom is én! Krkrkrkzrzr! Nem törődöm vele. Nekem csak olaj kell, nem az a buta szeretet!</p>
<p>Ahogy ezt kimondta, Peti hirtelen felugrott. Olyan erősen megdobbant a szíve, hogy majd kiütötte az oldalát. És ha csak a szíve dobogott volna! De a kis autó rémülten látta, hogy Peti szemében elhomályosodik a fény, aztán egészen kialszik, a gépgyerek inog, tántorog, majd, mintha valami óriás kalapáccsal csaptak volna le rá — darabokra esik széjjel!</p>
<p>Ott hevert a sok csavar, bádogdarab, rúgó és drót. Némelyik még piros festékfoltos is volt. És közepén ott csillogott, fehéren, sápadtan a kis korállszív. Rajta meg ragyogó gyöngy: egy régi könnycsepp nyoma.</p>
<p>A kis autó ijedtében akkorát ugrott, hogy arra valamennyi autó meg motort felébredt a garázsban.</p>
<p>—<span class="Apple-tab-span" style="white-space:pre">	</span>Mi történt? Rablók törtek be? Mi baj van? — kérdezték össze-vissza.</p>
<p>A kis autó sírva mondta el, hogy mi történt. Az autók fejcsóválva hallgatták. Valamennyien ismerték a gépgyereket, szerették is, mint kis testvérüket.</p>
<p>—<span class="Apple-tab-span" style="white-space:pre">	</span>Mit tegyünk, mit tegyünk? — ráncolta homlokát egy öreg autó.</p>
<p>—<span class="Apple-tab-span" style="white-space:pre">	</span>Engedjetek gondolkozni, — felelte egy szürke kocsi szerényen, — az én gazdám világhírű orvos, talán eszembe jut, mit szokott ilyenkor csinálni.</p>
<p>—<span class="Apple-tab-span" style="white-space:pre">	</span>Igen, de ő csak embergépeket gyógyít! — sírta a kis autó.</p>
<p>—<span class="Apple-tab-span" style="white-space:pre">	</span>Mi volna, ha megpróbálnák összerakni? Itt a mérnök bácsi motorja, az bizonyosan ért hozzá.</p>
<p>—<span class="Apple-tab-span" style="white-space:pre">	</span>Nem én, kérem, én csak viszem a gazdám tudományát, de nem igen kapok belőle.</p>
<p>Már-már kétségbeestek. Egyszercsak vékony hangocska szólalt meg a sarokban:</p>
<p>—<span class="Apple-tab-span" style="white-space:pre">	</span>Kérem, tisztelt autóuraságok, megengednék talán, hogy én próbáljak segíteni?</p>
<p>Mindenki odanézett, öreg tolószék állott a sarokban, nem is ő beszélt, hanem csak egyik csavarja.</p>
<div class="wrap">
<div class="wrap-inner">
<img class="wrapped" alt="69_kep" src="../Images/69_kep.jpg"/>
<span class="caption">Odasántikált Peti roncsaihoz.</span>
</div>
</div>
<p>—<span class="Apple-tab-span" style="white-space:pre">	</span>Ugyan, te rozsdás kis csavar, mit tudnál te? Hiszen még a gazdád is hasznavehetetlen lom már!</p>
<p>—<span class="Apple-tab-span" style="white-space:pre">	</span>Lehet, kérem, de sokáig szolgált egy féllábú embert. És ami engem illet, én ott voltam a Peti születésénél. Hiszen őt is szolgáltam egyszer!</p>
<p>—<span class="Apple-tab-span" style="white-space:pre">	</span>Hogy volt? Mikor volt? — kérdezték az autók kíváncsian és az öreg csavar elmondta. Hogy a Peti lábában lakott és hogy Peti szívességből adta oda a tolószéknek, mikor annak a csavarja kiesett.</p>
<p>—<span class="Apple-tab-span" style="white-space:pre">	</span>És még azt beszélte, hogy neki nem kell szeretet! — jajgatott a kis autó.</p>
<p>—<span class="Apple-tab-span" style="white-space:pre">	</span>Hát gyere, öreg csavar, próbálj meg segíteni! — kérték a többi autók.</p>
<p>A csavar hamar kiugrott a helyéből, — könnyen ment, mert a rozsda már a csavarmenetet is kiette, — odasántikált Peti roncsaihoz és a szíve fölé hajolt. Aztán megkönnyebülten mondta:</p>
<p>—<span class="Apple-tab-span" style="white-space:pre">	</span>Hála Istennek, megvan a gyöngy. Csak attól féltem, hogy az elveszett!</p>
<p>Megfogta a kis szíven csillogó gyöngyöt és simogatni kezdte. A gyöngy egyre fényesebben csillogott, a szív is pirosodni kezdett. Egyre pirosodott és mikor már egészen piros lett, a gyöngyszem meg ragyogásával az egész garázst beragyogta, megint csodálatos dolog történt: a szívecske megmozdult! Mozdulatára megmozdultak Peti szétszórt tagjai, közeledtek, egymáshoz illeszkedtek, mintha valami láthatatlan kéz fűzné egybe őket, egyszercsak együtt volt megint valamennyi, akkor a kis szív becsúszott a helyére, hangosat dobbant, mire Peti kinyitotta szemét és olyan nagyot sóhajtott, mint aki rossz álomból ébredt fel.</p>
<p>No, azt az örömet senki le nem írhatja! A kis piros autó táncra perdült örömében, majd elvesztette a kerekeit. A többi autó is táncolt, a csavar meg szerényen vissza akart menni a helyére. De nem engedték. A kis piros autó felkapta és ujjongva mondta:</p>
<p>—<span class="Apple-tab-span" style="white-space:pre">	</span>Mit adjunk neked, csavar testvér, hogy így segítettél?</p>
<p>—<span class="Apple-tab-span" style="white-space:pre">	</span>Nem én segítettem, — felelte a csavar. — Nálam sokkal hatalmasabb erő volt az, ami Petit életre keltette megint.</p>
<p>—<span class="Apple-tab-span" style="white-space:pre">	</span>Mi az? — kérdezte Peti szégyenkezve, kíváncsian.</p>
<p>—<span class="Apple-tab-span" style="white-space:pre">	</span>A szeretet! Ami ott lakik a szíved közepén, abban az éltető gyöngyszemben, melyet egy édesanya hullatott rád! Vigyázz rá, Peti, őrizd jól, mert tőle való az életed.</p>
<p>—<span class="Apple-tab-span" style="white-space:pre">	</span>Hát ilyen nagy és szép dolog a szeretet? — csodálkozott Peti és valami jó meleget érzett a szíve körül. Meg is simogatta. Talán a gyöngyszemnek szólt a simogatás. Aztán megsimogatta az öreg csavart is, megtisztogatta, bekente olajjal és helyére tette.</p>
<p>—<span class="Apple-tab-span" style="white-space:pre">	</span>Reggel pedig elmegyek és megkeresem a Pistát, — jelentette ki Peti.</p>
<p>Mindenki helyeselt neki. Az autók helyükre álltak és reggel az emberek nem is sejthették milyen különös dolgok történtek éjjel a garázsban!</p>
</body>
</html>