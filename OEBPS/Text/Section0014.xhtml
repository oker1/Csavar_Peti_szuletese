<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>XIV.</h2>
<p>—<span class="Apple-tab-span" style="white-space:pre">	</span>Igen ám, de hogy akarod megtalálni azt a Pistát? — kérdezte a kis autó.</p>
<p>—<span class="Apple-tab-span" style="white-space:pre">	</span>Megpróbálok ott ugrálni megint, ahol tegnap, hátha megint arra jár az az embergépecske. Akkor elmegyek vele.</p>
<p>Úgy is tett Peti. De este szomorúan érkezett vissza. Nagyon el is fáradt, majdnem kiitta az összes kenőolajat, úgy kiszáradt mindene a sok várakozástól. De akit várt, nem jött el.</p>
<p>—<span class="Apple-tab-span" style="white-space:pre">	</span>Valami mást kell próbálni, krkrzrzrz, — recsegte, mert leszokott ugyan róla, de mikor nagyon izgatott volt, akkor néha még utánozta rádióbarátja hangját.</p>
<p>—<span class="Apple-tab-span" style="white-space:pre">	</span>Mit akarsz tenni, Petikém? Segíthetek?</p>
<p>De Peti nem felelt. Erősen gondolkozott, előre, hátra csavarta fejében a kis kerekeket, hogy valami okosat kitaláljon. Egyszer aztán felcsillant a szeme.</p>
<p>—<span class="Apple-tab-span" style="white-space:pre">	</span>Tudom már, mit csinálok, autótestvér!</p>
<p>—<span class="Apple-tab-span" style="white-space:pre">	</span>No mit, te csavargyerek?</p>
<p>—<span class="Apple-tab-span" style="white-space:pre">	</span>Hát megkérem az antennabarátaimat, azok ott fent ülnek a levegőben, mindent hallanak, mindent tudnak. Majd ők szólnak a központi nagy antennának, az ott van Lakihegyen, majd szétkiabálja a világba, hogy keresem a Pistát, amelyik egy gépgyereket csinált és most várja. Biztos, hogy valamelyik antenna tudni fog róla!</p>
<p>—<span class="Apple-tab-span" style="white-space:pre">	</span>Hát ez igazán okos gondolat! Hanem mondok én neked egyebet! Itt van ez a kis motor, a mérnök bácsié. Sokszor meséli, hogy ki szoktak járni Lakihegyre, ahol a nagy rádióleadóállomás van. Kérd meg, hátha elvinne téged is! Akkor magad szólhatnál a nagy antennának!</p>
<p>—<span class="Apple-tab-span" style="white-space:pre">	</span>Ez még jobb! Krkrkrkzrzrzrz! Nagyon furafinom vagy, autócska. Cserébe megpucolom az orrodat, mert már megint telefröcskölted sárral!</p>
<p>A kis autó még pirosabb lett, szégyelte magát. Mert bizony jókedvében sokszor görbén szaladt és sáros lett az orra.</p>
<p>Peti letisztította, ivott egy kis olajat, aztán megbeszélte a dolgot a kis motorral. Az szívesen vállalta, hogy elviszi, ha el tud bújni valahol rajta.</p>
<p>—<span class="Apple-tab-span" style="white-space:pre">	</span>Azt csak bízd rám, — hencegett Peti.</p>
<p>Nem is kellett sokáig várni, harmadnap már jelentette a kis motor, hogy reggel Lakihegyre mennek, hallotta, mikor a gazdája mondta.</p>
<p>Hát Peti szépen felkészült az útra, bekente magát olajjal, jól is lakott belőle, még az orra is ragyogott, úgy kifényesítette minden tagját az autótisztítókefével.</p>
<p>És mikor a mérnök bácsi jött, úgy besurrant a nagy köpenye alá, hogy észre sem vette senki. Megkapaszkodott az ülésben és hajrá, indulás! mehettek.</p>
<p>Kicsit zötyögős utazás volt, de Peti nem bánta. Hamar odaértek. Mikor a nagy antennaoszlop mellett elsuhantak, Peti kidugta az orrát, köszöntötte, aztán szépen elengedte a motort és zsupsz, lepotyogott, éppen a vasoszlop tövében.</p>
<p>Nem történt semmi baja, csak a nyakát kellett helyrecsavarni, mert kicsit kinyúlt. Hanem jó finom rúgóból készült, nem ártott meg neki.</p>
<p>Mikor felnézett a hatalmas antennaoszlopra Peti, kicsit megvakarta a fülét.</p>
<p>—<span class="Apple-tab-span" style="white-space:pre">	</span>Jó magasra építették, krkrkzrzr! Nem baj, azért mégis felmászom!</p>
<p>Már indult is. És most örült csak igazán a fura balkezének, amelyik mágnesvasból készült! Mert csak kinyújtotta, odatette a vasrúdhoz, aztán szépen felhúzódzkodott rajta!</p>
<p>Úgy-e, mikor tornaórán fel kell mászni a magas mászó-rúdra, ti se bánnátok, ha ilyen fura kezetek volna?!</p>
<p>Néha meg is pihent, mert félt, hogy a sietéstől kiszárad, akkor pedig sohase érkezik fel.</p>
<p>Végre elérte az oszlop tetejét. Nohát, hogy milyen érdekes volt a világ onnan fentről nézve! Mintha csupa hangya szaladgálna az utakon, a Duna csak egy kis kék szalag, az épületek apró skatulyák. És az autótestvérek! Szaladó bogarakhoz hasonlítottak, hiába kiabált nekik Peti onnan felülről, egyik sem hallotta meg.</p>
<p>—<span class="Apple-tab-span" style="white-space:pre">	</span>Persze, nekik nincs olyan finom lemezfülük, mint nekem!</p>
<p>—<span class="Apple-tab-span" style="white-space:pre">	</span>Nem mondanád meg, te kis mozgó kukac, hogy mit keresel itt a fejemen? — szólalt meg a hatalmas antennaoszlop mély, dörmögő hangon. Valamennyi antennadrót visszhangozta a dörmögést.</p>
<p>Peti először is köszönt, meghajolt. Szerencse, hogy balkezével fogta a vasat és jól odatapadt, mert különben lepottyant volna.</p>
<p>—<span class="Apple-tab-span" style="white-space:pre">	</span>Nem vagyok kukac, hanem gépgyerek. És azért jöttem ilyen magasra a világ fölé, mert nagyon szeretnék valamit kérni tőled, hatalmas antenna!</p>
<p>—<span class="Apple-tab-span" style="white-space:pre">	</span>Halljuk. Ha okos dolog, lehet róla beszélni, — dörmögte az oszlop, zizegték a drótok.</p>
<p>—<span class="Apple-tab-span" style="white-space:pre">	</span>Kedves az antennagyerekeidtől, hogy mindent utánad mondanak! Éppen azt akarom kérni, hogy szólj nekik, mondanák el a többi antennának, mindenkinek, amelyik csak a városban van, hogy keresek valakit és meg kell találnom.</p>
<p>—<span class="Apple-tab-span" style="white-space:pre">	</span>Kell?</p>
<p>—<span class="Apple-tab-span" style="white-space:pre">	</span>Kell! A szeretet parancsolja. Tudod te, hogy az mi?</p>
<p>—<span class="Apple-tab-span" style="white-space:pre">	</span>Én ne tudnám? Hiszen szeretetből születtem én is, tudományszeretetből. Minden okos és szép dolog abból születik a világon.</p>
<p>—<span class="Apple-tab-span" style="white-space:pre">	</span>Akkor jó. Hát éppen azért segíts, kérlek.</p>
<p>—<span class="Apple-tab-span" style="white-space:pre">	</span>Ki az, akit keresel?</p>
<p>—<span class="Apple-tab-span" style="white-space:pre">	</span>A Pista!</p>
<p>Peti majd lefordult ijedtében, mert az öreg oszlop, meg valamennyi drót elkezdett nevetni. Odalent, a leadóállomáson el nem tudták gondolni, hogy szép időben honnan van ennyi légköri zavar, lárma a levegőben. Ha tudták volna, hogy egy kis gépgyerek csinálja!</p>
<p>—<span class="Apple-tab-span" style="white-space:pre">	</span>Mért nevettek ki?</p>
<p>— Azért, barátom, mert Budapesten legalább ezer Pista van, ha nem több. Hát melyiket keressük meg neked?</p>
<p>Azt, amelyik engem csinált! A gépgyereket! Olyan bizonyosan nincs sok, mert különben már találkoztam volna gépgyerekekkel!</p>
<p>—<span class="Apple-tab-span" style="white-space:pre">	</span>Ebben igazad lehet. Egészen okos fejed van.</p>
<p>—<span class="Apple-tab-span" style="white-space:pre">	</span>Azt is a Pista csinálta! Sok kis kerékből, előre is, hátra is tudom mozgatni valamennyit!</p>
<p>—<span class="Apple-tab-span" style="white-space:pre">	</span>Ügyes fiú lehet. Hát majd megpróbálom, még ma éjjel, mikor már nincs leadás, széjjelkiabálom az antennáknak a dolgot.</p>
<p>—<span class="Apple-tab-span" style="white-space:pre">	</span>Csak éjjel lehet?</p>
<p>—<span class="Apple-tab-span" style="white-space:pre">	</span>Hát persze! Csak nem akarod, hogy a sok ember, aki muzsikát, meg felolvasást vár, csak a te üzenetedet hallgassa?</p>
<p>—<span class="Apple-tab-span" style="white-space:pre">	</span>De ha nem hallgatják, akkor hogy feleljenek rá?</p>
<p>—<span class="Apple-tab-span" style="white-space:pre">	</span>Ez is igaz. Hát majd úgy csináljuk, hogy egyszer, mikor a leadóállomáson szünetelnek, akkor bekiabáljuk a te üzenetedet.</p>
<p>És így történt, hogy minden hallgató, de még a mérnök bácsik nagy csodálkozására is, este, mikor a zene elhallgatott, ismeretlen, mély, dörmögő hang szólalt meg minden készülékben, amelyik Budapestet hallgatta:</p>
<p>„Halló, halló! Keressük azt a Pista fiút, aki egy Peti nevű gépgyereket készített. Aki megtalálta, küldjön el Petiért a nagy mogyorósbolt elé, a Pista már tudja, hogy az hol van! Halló, halló!“</p>
<p>No, csodálkoztak, nevettek az emberek és másnap valamennyi mogyorósbolt jó vásárt csinált, mert mindenki azt hitte, hogy éppen az ő boltja előtt láthatja majd a gépgyereket ...</p>
<p>Peti nagyon, nagyon szépen megköszönte az antennák szívességét, ráült egyikre és szépen lecsúszott rajta a földre. Aztán leült az út szélén és várt.</p>
<p>A mérnök bácsi ma sem tudja, mi baja történt a motorjának, hogy egyszercsak, minden ok nélkül megállt az antennaoszlop mellett, aztán meg nekiiramodott.</p>
<p>Ha útközben hátranéz, ott láthatta volna Peti úrfit, amint büszkén trónol a motoron. Kalapján virított a rózsa, szeme ragyogott az örömtől.</p>
</body>
</html>