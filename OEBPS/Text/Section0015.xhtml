<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link href="../Styles/General.css" type="text/css" rel="stylesheet"/>
</head>
<body>
<h2>XV.</h2>
<p>Peti kitűnően mulatott az embergépeken! Hogy jöttek-mentek ott a mogyorósbolt előtt! Bizonyosan őt szeretnék megbámulni. Jó is volna!</p>
<p>Ő meg azalatt ott kuporgott a gesztenyesütő néni ládájában, annak a repedésein kiláthatott, mikor akart, ki is tudott mászni, s őt senkisem láthatta.</p>
<p>—<span class="Apple-tab-span" style="white-space:pre">	</span>Igen ám, de így nem talál meg a Pista sem! — jutott hirtelen az eszébe, mikor a jó melegtől gyorsabban kezdtek forogni fejében a kerekek. — Ki kell mászni!</p>
<p>Ki is jött. Éppen akkor, mikor egy öreg, nagykendős nénike már harmadszor sétált el a bolt előtt, jobbra-balra nézegetve.</p>
<p>Peti átugrált, — nem kellett félni, egyetlen autó sem szaladt volna neki a testvérkéjének, — és éppen az öreg néniké előtt állt meg. Nagyot nézett, mikor az megfogta a karját:</p>
<p>—<span class="Apple-tab-span" style="white-space:pre">	</span>Te vagy a Peti? A Pistám Petije? — kérdezte olyan szelíd hangon, hogy Petinek egészen átmelegedett tőle a bádogfeje.</p>
<p>Én vagyok. Hol a Pista?</p>
<p>—<span class="Apple-tab-span" style="white-space:pre">	</span>Otthon, fiacskám. Beteg, nagyon beteg. Szépen kérlek, gyere velem haza, talán, ha téged meglát, jobban lesz!</p>
<p>—<span class="Apple-tab-span" style="white-space:pre">	</span>Szívesen, hiszen azért állok itt, — mondta Peti és az emberek nagy szomorúságára, elugrált az öreg nénivel.</p>
<p>—<span class="Apple-tab-span" style="white-space:pre">	</span>Mért beteg a Pista? Rozsdás lett? Megmosdatták?</p>
<p>Az öreg néninek nevetni kellett. Egészen megfiatalodott&nbsp;<span style="text-indent: 0.3in;">tőle az arca.</span></p>
<p>—<span class="Apple-tab-span" style="white-space:pre">	</span>A mosdástól még senkise lett beteg, Petikém.</p>
<p>—<span class="Apple-tab-span" style="white-space:pre">	</span>Dehogynem! Tessék elhinni, hogy én mindig beteg leszek, ha víz ér! A sok rozsdától!</p>
<p>—<span class="Apple-tab-span" style="white-space:pre">	</span>Igen ám, de a Pista nem gépgyerek!</p>
<p>—<span class="Apple-tab-span" style="white-space:pre">	</span>Nem? Akkor, hogy tudott engem így kitalálni?</p>
<p>—<span class="Apple-tab-span" style="white-space:pre">	</span>Mert nagyon, nagyon okos és ügyes! — és az öreg néni mesélni kezdett a fiáról. Mindent elmondott, a betegségét, játékgyárat, a versenyt.</p>
<p>Utoljára azt mondta:</p>
<p>— Mikor aztán te eltűntél, Petikém, nagy baj volt. Mert először azt gondolták, hogy valami másik gyár lopott el és most ők fognak ilyen gépbabákat csinálni. Az igazgató úr tudakozódott is mindenfelé, még a rendőrséget is megbízta, hogy keressenek. Hiába, csak nem találtak sehol. És ez még nem volna olyan nagy baj, de a Pista bánatában egyre betegebb lett. Nem evett, nem ivott, csak búsult és fogyott. Már azt hittem, hogy itthagy engem a fiacskám. De aztán tegnap este nagy, nagy öröm érte! A kicsi rádiókészülék, amit még ő maga csinált, mikor még egészséges volt, elhozta az üzenetedet hozzánk is. Éppen ott volt a Pista barátja, a Jóska, az elmondta, melyik mogyorósboltot gondolod, ahol ő látott egyszer téged, de elszaladtál előle. Hát odamentem, mert a Pista nem jöhetett. Jaj, de jó, hogy megvagy, Petikém!</p>
<p>Peti fejében borzasztó gyorsan forogtak a kerekek. Először visszafelé, mert végiggondolta a sokmindent, ami vele már történt. Azután meg előre, mert gondolkozni kellett azon, hogy segíthetne a Pistán. Mert segíteni kell!</p>
<p>A nagy gondolkozás közben oda is értek a kis lakáshoz. Alighogy beléptek gyenge reszkető hang kiáltotta eléjük:</p>
<p>—<span class="Apple-tab-span" style="white-space:pre">	</span>Anyám, megvan? Igazán elhoztad?</p>
<p>—<span class="Apple-tab-span" style="white-space:pre">	</span>Igen, megvagyok krkrzrzrz! — jelentkezett Peti és beugrált a szobába.</p>
<p>Odabent kicsit sötét volt, de Peti kis lámpásszeme világított.</p>
<p>—<span class="Apple-tab-span" style="white-space:pre">	</span>Itt van, igazán! Petikém! — lelkendezett Pista.</p>
<p>Peti meg odatelepedett az ágyára. Olyan furcsán érezte magát. Mintha valami fogta volna a szívét meg a rúgónyakát.</p>
<p>—<span class="Apple-tab-span" style="white-space:pre">	</span>Krkrkrzrzr, — recsegte meghatva, — csak-csak azt akarom mondani, hogy nem is szöktem meg! Nini, ott a testvérem! Jaj, de szép!</p>
<p>És Peti mindenről megfeledkezve ugrált a székhez, melyen ott állott egy megkezdett gépgyerek. De se lába, se karja nem volt még, a feje is üresen tátongott.</p>
<p>—<span class="Apple-tab-span" style="white-space:pre">	</span>Hol vannak a fejéből a kis kerekek? — kérdezte.</p>
<p>—<span class="Apple-tab-span" style="white-space:pre">	</span>Nincsenek, — sóhajtotta Pista. — Már nem tudtam összeállítani, nagyon beteg voltam. Jóska nem ér rá, más meg nincs, aki segítsen.</p>
<div class="wrap">
<div class="wrap-inner">
<img class="wrapped" alt="77_kep" src="../Images/77_kep.jpg"/>
<span class="caption">Peti meg odatelepedett az ágyára.</span>
</div>
</div>
<p>—<span class="Apple-tab-span" style="white-space:pre">	</span>Majd én segítek, krkrkrzrz, és megcsináljuk! Ha valami nincs, én hozok, megkérem, a géptestvéreket, azok is segítenek! Megcsináljuk, bizony, krkrkzrzr!</p>
<p>—<span class="Apple-tab-span" style="white-space:pre">	</span>Mondd, Petikém, mért recsegsz olyan szépen? Mindég így szoktál? És hol tanultál meg beszélni?</p>
<p>Peti elmondta. Mindent. És sehogyse értette, hogy Pista mért nevet annyit. Úgy nevetett, de úgy, hogy köhögni kezdett tőle. Peti segíteni akart rajta, körülnézett, mit adhatna neki inni. Ni, ott a gépolaj! Mert itt is van varrógép.</p>
<p>Hamar megitatta Pistát és csodák, csodája, az olaj jót tett, nem köhögött már.</p>
<p>—<span class="Apple-tab-span" style="white-space:pre">	</span>Brbr, de rossz volt, mit adtál inni?</p>
<p>—<span class="Apple-tab-span" style="white-space:pre">	</span>Hát olajat. Az a legfinomabb étel. Mindig azt szoktam inni. Bizonyos, hogy a torkod rozsdás és azért köhögsz. Akkor pedig olaj kell.</p>
<p>Pista megint nevetett.</p>
<p>És azután még nagyon sokszor és sokat. Mikor a doktor bácsi eljött, rá sem ismert. Olyan vígan dolgozott az ágyban.</p>
<p>Aztán eljött Jóska is és akkor nagy megbeszélést tartottak. Igaz, hogy már egy hét múlva karácsony, de talán még lehet valamit csinálni! Elhatározták, hogy készítenek egy csomó, Petihez hasonló gépbábút, ha nem is lesz olyan tökéletes, mint ő, nem baj és maguk fogják eladni. Majd állítanak egy kis sátort valamelyik utcasarkon. Kaszásnéni meg Jóska árulnak és Peti segít nekik! Bizonyos, hogy aki az igazi gépgyereket meglátja, vesz a többiből!</p>
<p>—<span class="Apple-tab-span" style="white-space:pre">	</span>Te leszel a reklám, Petikém! — mondta Pista boldogan.</p>
<p>—<span class="Apple-tab-span" style="white-space:pre">	</span>Ott fogok szaladgálni a háztetőkön?</p>
<p>—<span class="Apple-tab-span" style="white-space:pre">	</span>Nem, csak a sátor előtt. És recsegsz majd szépen, hogy megálljának az emberek.</p>
<p>—<span class="Apple-tab-span" style="white-space:pre">	</span>És muzsikálok a gyomrommal!</p>
<p>Nagyban folyt a munka. Peti remekül tudott segíteni. Mikor Pistának valami kis drót vagy csavar kellett, Peti csak kinyújtotta a balkezét, mire a csavar szépen odarepült hozzá. Az ő dolga volt olajozni a babákat, meg fényesíteni, hogy minden tagjuk jól mozogjon.</p>
<p>Négy nap alatt egész ládára valót állítottak össze. A&nbsp;<span style="text-indent: 0.3in;">játékgyár igazgatója sem bánta, megengedte, hogy a beteg gyerek készítményeit maguk árulhassák.</span></p>
<p>így aztán három nappal karácsony előtt ott állott a sátor az Andrássy-út sarkán. Persze, hogy minden ember megáll ott előtte! Peti, szép pirosra festett dobozruhájában, felvirágozott órakalapjával büszkén sétált előtte és recsegett, muzsikált, ahogy csak tudott.</p>
<p>A bábúk gyorsan fogytak. Egyszer egy kis piros autó is megállott, éppen előttük.</p>
<p>—<span class="Apple-tab-span" style="white-space:pre">	</span>Mért áll meg? — szólt ki a kocsiból az igazgató úr.</p>
<p>—<span class="Apple-tab-span" style="white-space:pre">	</span>Nem tudom, mi van ezzel a kocsival, — felelte a kocsivezető.</p>
<p>De bezzeg a kocsiban ülő Pisti örült a dolognak! A kis autó hátrapislogott és mosolyogva nézte, hogy örül egymásnak a két pajtás. Persze, mikor az igazgató úr megismerte Petit, mindjárt két bábút is vett és sokkal többet fizetett érte, mint kellett volna. Peti titokban megsimogatta a kis autót és odasúgta:</p>
<p>—<span class="Apple-tab-span" style="white-space:pre">	</span>Majd elmegyek hozzád megint mesélni!</p>
<p>A kis autó búcsút intett és elrobogott.</p>
<p>Már alig volt bábú a kis sátorban, mikor Peti fejében megint hirtelen visszafelé forgott egy kis kerék és valami eszébe jutott. Felettük éppen egy nagy, szárnyas gép keringett, valamelyik gyár reklámgépe. Peti azt nézegette és arról emlékezett vissza egy parányi kis repülőgépre, amit egyszer ő juttatott egy kis fiúnak. Vájjon merre lehet most a Lacika? Meg a többi szegény gyerek?</p>
<p>Felágaskodott, hogy a nyaka egészen kinyúlt és felemelte a kezét. Hát abban a percben ereszkedni kezdett lefelé a repülőgép és egyik szárnyával visszaintegetett Petinek.</p>
<p>—<span class="Apple-tab-span" style="white-space:pre">	</span>Nénigép kérem, nem kaphatnék egy ilyen gépgyereket? Nagyon kellene. Elvinném valakinek. Ezt is a szeretettől kell megtenni! — magyarázta.</p>
<p>Kaszásné örömmel adott oda neki egy kis bábút.</p>
<p>De aztán majd meghalt ijedtében! Mert ilyen csodát sohase látott. A nagy repülőgép egészen alacsonyra ereszkedett, egyik szárnyát lehajlította, Peti belekapaszkodott, fellendült rá és úgy eltűnt a szemük elől, mintha ott se lett volna.</p>
<div class="wrap">
<div class="wrap-inner">
<img class="wrapped" alt="81_kep" src="../Images/81_kep.jpg"/>
<span class="caption">A nagy repülőgép egészen alacsonyra ereszkedett.</span>
</div>
</div>
<p>—<span class="Apple-tab-span" style="white-space:pre">	</span>Merre vigyelek, kérdezte az óriás szárnyas testvér.</p>
<p>Peti megmutatta az irányt. És akármit csinált a pilóta&nbsp;<span style="text-indent: 0.3in;">bácsi, a gép most csak Petinek engedelmeskedett, elvitte a szegény gyerekekhez. Ott megint alacsonyan repült és Petinek le sem kellett szállani, csak bedobta a bábút a Lacikáék ablakán.</span></p>
<p>Éppen idejében érkezett vissza a sátor elé. Akkor ugrott oda, mikor egy nagyon szép bundájú bácsi bábút akart venni, de már egy sem volt.</p>
<p>—<span class="Apple-tab-span" style="white-space:pre">	</span>Hát ez itt? — mutatott Petire. — Ez nem eladó? Miért? Hiszen ez is gépgyerek!</p>
<p>—<span class="Apple-tab-span" style="white-space:pre">	</span>Krzrzrz, — recsegte Peti büszkén és udvariasan leemelte a kalapját, — gépgyerek vagyok, de nem ám olyan akármilyen! Ilyen nincs több a világon!</p>
<p>—<span class="Apple-tab-span" style="white-space:pre">	</span>Ugyan miért, te kis bádogemberke?</p>
<p>—<span class="Apple-tab-span" style="white-space:pre">	</span>Azért, mert szívem is van, szép piros szívem és nagy kincset őrzök benne!</p>
<p>—<span class="Apple-tab-span" style="white-space:pre">	</span>Mi lehet az?</p>
<p>—<span class="Apple-tab-span" style="white-space:pre">	</span>Egy gyöngyszem és abban lakik a szeretet!</p>
<hr class="sigil_split_marker"/>
</body>
</html>